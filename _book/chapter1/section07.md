# 第七節    汕頭與日本國之貿易

汕頭與日本之貿易。昉於何時。末由調查。按之地勢。當較歐人東來爲早。因未有汽船之前。吾潮人以業磁至台灣。經琉球以至長崎者。向有所聞。惜無記錄可徵耳。查汕頭開港後之次年。即同治四年。潮海關統計對於日本貿易之貨。雖另立一欄。然當時輸入之額。不過千餘両。而輸出者且十三倍於彼。計一萬四千餘両。其故蓋因日本尙無直接之船載貨入口。所恃爲交通之媒介者。僅爲各項舊式之帆船。此項航船取道台灣、琉球以至日本水程稍强。故往來次數殊少。據同治九年之報告。僅有德國帆船二艘。英國帆船三艘。由日本駛至汕頭。然由汕至日本之木船。乃多至十四艘。光緖七年。日本開始有汽船兩艘行駛於汕頭間。其噸數為一千零八十噸。輸入之額二萬餘両。自後陸續增加。至光緖十六年。已有十六艘。爲數共六千五百九十三噸。此時輸入之貨。以棉布人參爲大宗。火柴一項目。自光緖十五年始行銷於汕頭。而棉紗等貨。則二十年以後。方繼續載運入口。中日之戰。吾國失敗之結果。以台灣拱手讓渡。日人既得台灣。對於汕頭之貿易關係。乃日益密接。查台灣割棄後五年。大阪商船會社始設淡水、香港間之航線。此爲日本有定期商船經過汕頭之始。是年日船入口約計九十九艘。其噸數爲八萬六千二百五十六噸。由日本本國輸入之額爲二十三萬五千三百八十九両。由台灣輸入額爲二萬九千五百八十七両。至輸出額總數。共十五萬七千一百九十両。合計是年與日本之貿易額。為四十二萬二千一百六十六両。厥後航業日益發達。日船進口之數。竟逾二百艘以上。貿易額之激增。爲數尤可驚也。光緖三十年潮汕鐵路托日本之三五公司開始敷設。日人至汕從事鐵路工作。往來村落間。竟惹地方人民之懐疑與反對。於是工事進行爲之妨碍。日本與我國交涉結果。乘機設厦門領事分館於此。計是時在汕之日人。有一百四十三人。台人二十八人中。除九十七人爲潮汕鐵路之關係者外。從事商業者計日本人五人。台灣人十九人。據其領事館調查現住汕各日本人中。以大成洋行主蛭田萬次郎爲最早。該日人於光緖二十八年至汕營雜貨商店。當時已有西洋娼妓一人。影相店一間。賣藥店一間。同文學校聘用敎員一人。製玻璃者二人。自潮汕鐵路開工。日人來汕之人數。已如上述。此後業商者踵至。如幸阪洋行、順天堂、台灣銀行等。先後來汕開設。潮汕鐵路告成。因運轉監督契約之關係。日人多數留此。益以台人陸續增加。至光緖三十三年。日人駐汕之數。乃約增至三百人矣。辛亥革命之後。國人以外國人在内地興業（甲午戰敗在日本下關被迫締結之約許日人以在通商口岸設工廠權他國援利益均沾之例權遂傍落）有碍主權。遂自動的爲利權收囘之運動。因此之故。大部分之鐵路關係人。本願寺宣教師學校教員等。多數離汕。日本人數乃以大減。宣統三年廣貫堂來汕開業。民國元年三井洋行又設支店於此。迨民國三年。歐戰勃發後。各國在汕貿易者相率返國。日人取而代之。以壟斷汕市之利。貿易之盛。不言而喻。故民國六年有行成洋行。民國七年有鈴木商店。日龍公司。蓋自民國五年以來。日人漸次增加。至民國七年末乃達三百七十人之數。民國八年日本之日華洋行。又開設於本市。日人投資汕島商店而外。旅舘亦多。查日本對汕頭之貿易。以歐戰爲極盛。輸入之貨。較平時殆超過數倍。歐戰已終。各國競集其工業品。向我國輸入。而日本各工場之成品。其精製者既不能與歐美抗。粗製品又爲我壓倒。故難於推銷。於是貿易之銳退。遂有一落千丈之勢。國內工廠因受影響。而相率倒閉者既衆。財界亦因而大起恐慌。餘波所及。影响吾國至大。加以中日國際間問題之糾紛。在日本二十一條之要求。無論其爲正當與否。容或有其相當之理由。然自吾民方面言。則絕對不信其有善意之解釋。於是恐惡之念既生。排日之風斯熾。此誠日本政治家之一大錯誤。而亦對汕貿易受打擊之一因也。

汕頭與日本之貿易。雖旣有台灣航路。而因運費與其他之關係。仍經香港運來者尙多。故欲知汕頭與日本之實在貿易額。非並調查日本貨來香港之數額不可。查香港爲萬國商品集散之自由港。既對英之貿易實數。且極難於調查。因海關進出口貨欄。祗有香港之統針。茲將汕頭對日本台灣一欄之直接貿易額。列第二十表如下[^33]。

光緖三十三年止。係日本領事館未設前之額。其他則爲民國三年至九年之額也。觀第二十表可知今昔國民對日感情之迥異。當光緒甲午年間。中日間雖經一度之戰爭。然而貿易額另屬有增而無减。歐戰時代。日本之輸入額尤爲激增。至民國七年時。幾達極端之限度。然八年以後。則又驟呈低降。陷銀業界於冷淡之狀況。其故殆因同年五月間有杯葛日貨之風潮發生。人人奮發愛國熱忱。勸告不用日貨。此中運動尤以學生為激烈。集會演說。議訂章程。遍布傳單。甚且派隊偵查。對於舶來日貨。商賈苟違章採辦。立行充公處罰。至充公之貨。無論精粗。概行當眾焚毀。以警將來。於是所有日貨概不銷流。即來往日輪。亦鮮起卸。因而業日本貨者。蒙絕大之損失。則日人直接之影響可知。其後日人迫不得已。改變手段。（如改換嚜頭[^34]及託智識階級為之暗中排解）別圖銷行。故民國九年度。表面上之額，雖僅十二萬五千一百両。而輸出貿易。除日本船外。無航行台灣者。學生聯合會不深予干涉。故統計上之總額。亦無多大影響。查日本貨之輸入最多者。首推棉紗、砂糖、糖漿、魚介、海味、火酒、綿法蘭絨、火柴、人參及其他棉布雜貨。然此等貨物類別。不能於潮海關報告求知其詳。故以台灣總督府之統計為基礎。將經過基隆或高雄海關而運入汕頭。或由汕頭輸往台灣日本。其年中貿易之貨價值一萬元以上者。分別列舉如第二十一第二十二兩表[^35]。以資參考。

至輸入貨之多者。除在各分類章內詳敘外。啤酒一宗。亦有日本獨佔之勢。依潮海關報告。民國七年有六千八百七十九打。民國八年有四千三百五十四打。民國九年有二千九百十四打。而台灣總督府之統計。又不過百五十打內外。是其大部經香港輸入甚明。此外棉紗布、魚介、海味、時鐘、洋傘之由香港入口者。亦非常之多。故不能以經過台灣之輸入額作為日本對汕貿易之全額。尤為顯著。至由汕頭輸出之貨。除銘運往日本之大阪外。幾全部銷售於台灣本島之中國遣民。日本本國需求則甚少。誠以內地所有產品之製造。尚無精細之研究。故不能遠銷至彼邦。此誠製造界莫大之恥也。

[^33]: 表呢？

[^34]: 也作“嘜頭”，為mark音譯。用文字、圖形和記號標明在貨物的包裝上，以便識別一批貨物不同於另一批貨物的標記。內容有：批號、件號、指運港口、目的地、收貨人、生產國名（地名）、合同號碼、貨名、數量等。

[^35]: 表呢？
