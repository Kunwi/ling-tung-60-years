# 第七節    藍

藍爲荳科植物。宜於多砂土處栽培之。故南方珠江流域及潮安之浮洋。大埔之白侯。所產特多。當外國染料未輸入以前。各縣之需要悉就地取材。其產額多少。雖不明白。然本地所出。供地方應用之外。每年尙有五萬至十萬擔之移輸出。其數固不可謂不鉅。查藝藍之法。每年於清明節季前後播種。七月間收割。夜間收割已畢。則將枝葉全數置於大水桶中。與石灰混而攪拌之。便成染色用之人工製藍。業此者稱之為水靛。
