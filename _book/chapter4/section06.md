# 第六節    藥種

藥草產生。多在郊野。種類甚繁。而價值則甚賤。因高價藥之培植。地方人尙不注意也。査此等土產草藥。移至汕頭者。其中除多少應市民之需要外。餘悉輸暹羅、安南、南洋等地。以供吾僑胞之用。土產藥之最多者。爲桂枝，枳殼，丁公籐，土茯苓，狗脊，樟腦，斗令[^44]，金蟬，海螵蛸，海藻，茅根，菔，松香，海石，金英，松節，香附，紫蘇，枝子，土亥，淡竹，甘草，使君子，香竹，香茹，升麻，射干等類。若田七，天冬，葛根，花粉，黄連，茱萸，骨皮，銀花，山楂等。則出產較少。此等產物皆自然叢生。倘加人力鳩集栽培。或移栽布種。則品質必較野生者爲良。且藥圃之獲利較良田為優。此種俯拾卽是之物。乃習而不察。貨棄於地。强聽赤貧之窮民。自由採集。以換錙銖餬口之利。亦可慨也。

[^44]: 應為馬兜鈴（学名：Aristolochia debilis）
