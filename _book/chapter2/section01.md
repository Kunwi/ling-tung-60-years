# 第一節    陶磁器製造業

此業在潮安、大埔為最盛。其製品供本省之需用外。各省及國外之僑民多於此購用。其移輸出之額。次於苧麻布、砂糖。實嶺東四大出品之一也。茲將九年間海關統計之輸出數量金額。列第二十三表如下

| 磁器               | 陶器           | 名稱     | 年別   | 磁器               | 陶器           | 名稱     | 年別 | 磁器         | 陶器           | 名稱     | 年別 |
|--------------------|----------------|----------|------------|--------------------|----------------|----------|----------|--------------|----------------|----------|----------|
| 一三九，六九五     | 三五，八五二   | 數量     |   民國十年         | 三九，五九〇       | 八一，九九五   | 數量     |  民國七年        | 七五，〇三三 | 一五一，三〇四 | 數量     |  民國四年        |
| 二，八七八，六〇五 | 一二一，九〇〇 | 值關平両 |    ^        | 七一九，一一〇     | 二九〇，二六三 | 值關平両 |    ^      |     缺         |       缺         | 值關平両 |   ^       |
| 一三三，四〇八     | 二七，七一六   | 數量     | 民國十一年 | 一〇八，六九九     | 八四，七一四   | 數量     | 民國八年 | 七一，三七一 | 一三五，三三八 | 數量     | 民國五年 |
| 九八七，三四五     | 四四，八九九   | 值關平両 |     ^       | 二，〇四六，二三九 | 二八八，〇二七 | 值關平両 |    ^      |      缺        |       缺         | 值關平両 |    ^      |
| 一四三，一〇六     | 三〇，九三八   | 數量     | 民國十二年 | 一六五，八〇六     | 七一，〇九三   | 數量     | 民國九年 | 四四，八四七 | 一二九，九二九 | 數量     | 民國六年 |
| 一，〇四四，七七四 | 四九，五〇〇   | 值關平両 |    ^        | 三，二九八，〇六八 | 二四一，七一四 | 值關平両 |   ^       |      缺        |      缺          | 值關平両 |    ^      |

陶磁產地以潮安之楓溪、大埔之高陂、饒平之石井為最佳。其産額亦最鉅。而潮安之長美、鳳塘、湖下、林板、角樹、人家前、爲子關、錦山、梅林等村落。幾全村之人。從事於陶磁器之製造。因此等村落。皆與楓溪接近。至大埔高陂之出品。則比楓溪為多。其附近之烏嶺、漳溪、九子輋、桃源、淡澗窩、沙坪、雙蘆坑、澄大輋、平原、北坑、澄坑、金坑、鯉魚石、三洲坑。赤水之白沙溜、芷饒坑。田螺湖、上載。湖寮之葵坑、大勝村、馬頭山、饒平等。所有居民類以業磁謀生。計每年出口約達二百餘萬元之鉅。而全縣人士。其抱改良整頓之志者。尙不惜東渡扶桑。研究窯業之學。以爲他日改造之預備。如何君達甫。何君公麟、丘君達根等。不能不謂其願之弘。而識之遠也。不幸達甫受聘湖南。死於腸窒扶斯[^36]之症。公麟又因肺病復發。終於日本東京之北里醫院。而達根方在高陂有所展佈。竟遭亂軍搶掠。飲彈亡身。夫以有數之人才。歷多年之勤劬。學成歸國。同此殀喪。天殆未欲吾潮磁業之進步發展也夫。

[^36]: 即傷寒（Typhoid Fever），清末時譯為腸熱症，後受日本影響，音譯為腸窒扶斯（腸チフス（ちょうチフス）），又稱為濕溫傷寒、腸傷寒、傷寒熱。為傷寒沙門氏菌所導致的感染症。
https://zh.wikipedia.org/wiki/%E4%BC%A4%E5%AF%92

