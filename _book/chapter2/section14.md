# 第十四節 罐頭製造業

潮嘉為半熱帶之地。不特便於栽培果樹蔬菜。沿海地方海產物之養殖亦極適宜。加以多數出外之華僑。對於郷土之衣食物又非常喜用。故罐頭事業。遂於十數年前旣有設廠製造。現和和、適味、美香、振球四公司各有一萬元至三萬元之資本金。使用數十名職工。製造牛肉，筍，鰻，枇杷，豌荳，菱，桃，鳳梨，梨等各種罐頭食品。其產額各有四五十萬個。輸出海外之額亦達四五十萬両。倘政府加以指導保護。則將來最有希望之一大業。願地方人士注意。勿再令外入攘奪以去。斯所望也。
