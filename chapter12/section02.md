# 第二節    市域分區之計劃

近世物質救國之說興。世界趨勢咸集於振興實業之一途。況當此世界大戰之後。物産竭涸。人力凋殘。欲求恢復原狀。非大致力於商工業不可。未工商之策源地。全在都市。都帀不良。國民經濟必受阻礙。東西先進國。其圖富圖强。皆以改良都市為先務。而收效之速且大。亦令人可驚。如上海、香港、横濱、青島、大連、旅順、威海衛等埠之發達。固多數人所共目擊。其他不必論也。即如汕頭，雖謂未經國家之整頓。純任其自然。而人口之增加。商塲之繁盛。十年以來。尙且日進千里。若官廳不因勢利導。以求達於完全。則此後發達。不但不能充分。且將因此反無形退化。竊謂今欲整理汕市一切市政。均可暫取消極的維持。其最關緊要宜積極急進者。莫如擴張區域。以廣容納。劃出毗連之澄海、潮陽、潮安各縣屬之一部分。歸入市區。現圖已製成專案呈報。唯此係王前市長任內所定區域。劃割之地屬於澄海者太多。似宜減少。而割潮安屬之菴埠以益之。此地為鐵路所經。火車往還。港汊錯出。水陸交通。均極天然之利便。一面趕築長堤。填平海坦。另闢新市域。加以種種新式適宜之設備。以爲模範區域。使舊市塲所有漸移入新市塲。容積已寬。人口亦不至過於密集。而有人滿之患。從前居民對於日光空氣。均有不足之慮者。至此可以漸加改善。其有益於民族之健全。經濟之發展。文化之進歩。誠不可限量。地已加闢。此後要務莫過分區。蓋都市之盛衰。全視工商之能否發達。而工之與商。一爲生產的。一爲分配的。性質不同。設備自異。自工業方面言。則各種原料或出品之搬運貯藏。與夫煙煤噴出。機械震响。及各種引火危險之物品。有毒帶臭之氣水。在在於市民生命財產有絕大關係。且工業之工廠仓庫多屬平面的。街路亦僅取堅牢。故工業地區之設備。多覺特別。與商業地區不同。而商業地區與住宅地區亦微有異點。住宅宜於清幽稚靜。不若商塲之繁華熱鬧。即保留空地亦比商業爲多。街路宜寬潔。不必如工區之堅牢。亦不必如商區之美麗。而房之外觀。與高度。又不能一致。此地區所宜分也。今統計全市面積，擬劃韓江西北部之將軍滘、火車站、迴瀾橋等爲工業地區。取其水陸便利。風向相宜。且有河流爲之隔離。四周隙地甚多。即他日發達擴張亦易也。劃舊日中英續約中所開之舊商埠。及沿海而東至新填市區爲商業地。亦取其交通轉運之便利。至住宅地區則在舊市區東北部。行政地區則在月眉塢之東。華塢之西。全市適中之空地。行樂地區則取對面角石天然之山水。而於月眉塢設一中央公園。以供隨時之遊息。其地四面環水。地點適中。且有多少天然風景。果能先行整頓點綴。俾早告成。於發展市區。必可收無形效果。蓋旣附近舊市區。而地又適中。週圍盡屬曠地。公園成立。遊人絡繹。則曠地皆可變爲繁盛市場。其他小公園及公共建築物。若屠宰塲、菜市塲等。則相機次第建築。茲且不贅。
