# 第四節    街路之建築與下水道之敷設

汕頭街路。原由自然湊合而成。私入舖屋前後隨意鋪砌。並未經公共規劃取締。故平陂不同。廣狹不一。甚或狃於風水方面之說。各自爲謀。絕無整齊劃一之規劃。現風氣所趋。雖稍知變革者。爲謀公共之利益起見。必由市政府先定規劃。公布遵守。逐漸設施。故街道之設計。尤不可緩。茲將新街道設計要點。畧陳於后。

（一）因本市地形。及現在趨勢之互相關繫。各路線之寬窄。未能一致。此實出於不得已。

（二）各主要街路寬窄已不能强同。故路面之設備亦各有必要。

（三）各路面之中央。劃爲車道。專爲車馬往來之用。兩旁另修步道。以便步行。而免衝撞之危險。

（四）車道寬至十六尺。即足爲普通汽車及對通過之用。但此外尙有貨車、人力車、馬車等散在。則非有四十尺以上不可。若預備敷設電車之處。則非六十尺以上不可也。

（五）歩道之寛。據歐美各國定例。比照該街路全寛。得十五分至二十分之一。本市倣之。

（六）路面斜度。無論步道車道。均取四十分至百分之一。蓋過急則於往來者之時間與勞力均有不利。過緩則雨水之流出。擸〇之掃除。又感困難。且亦不美觀。故須斟酌也。

（七）步道若用混凝土砌成。則於路面劃爲格子。及簡易花形。以期美觀。而防滑跌。

（八）步道車道嚴分界限。以使認識。分界處必添設陽溝。以匯聚雨水。使不泛濫。

（九）於歩車道分界處。接一空距離堅鐵筋混凝土電燈柱。桿長定八十四尺。出地面高度十五尺或二十尺之間。安設電燈。以便夜行。

（十）於步道近陽溝一邊。每隔四十尺。各種落葉樹一株。俾夏令陰凉。冬令又不礙陽光。以調和空氣。增人快感。

（十一）電線柱及水道等。本應在步道下。另設隧道容納。以多留路上面積。唯本市電燈電話。自來水等尙屬私人營業。而經理又極不善。只得暫仍舊貫。

（十二）凡街路轉灣。均劃成三十至六十尺半徑之弧形。俾來往人視線較遠。以減免車馬衝撞之危害。

（十三）美觀與堅牢均爲市內街路之要點。爲一勞永逸減省經費計。非兩者兼顧不可。蓋交通頻繁。終日磨碾。若易於傷損。則修整或新築不獨不經濟。抑亦礙交通。茲將築路材料種類可以採用者列下。

（甲）木鋪路（乙）土瀝青路（丙）石鋪路（丁）混凝土路（戊）灰沙路（己）碎石路

以上六種以甲種爲最優。蓋木路之利。第一耐久。第二車馬往來無聲响。第三掃除便利。第四為熱之不良導體。夏令表面不熱。第五木材色多黃褐。反光力弱。不致傷人目力。第六且有彈性。往來人車已覺安快。而靴鞋車輪之磨擦。亦不易互相損傷。可謂非常經濟。

乙種則天氣過熱時。土瀝青或有溶解之慮。是其缺點。然在華氏九十五度以下。則自無妨。

丙丁兩種只耐久不讓甲乙。而丁種修繕尤覺困難。經濟亦略相等。

戊種稍省經費。然其耐久若己種。則僅適於步道。或公園路而已。本市街道之建築。當擇其取材易、經費省而又耐久者用之。大抵不出此六種也。

（十四）下水道分兩種。一爲公共的。一爲私人的。採混合式構造。用石砌或用混合土製水管。斜度五十分至六百分之一。

（十五）下水道因經費關係。取放流式直泄河海。不另設清淨工廠。且可利用海潮之漲落。得自然之洗滌。

（十六）下水道於每相離百尺之處。設留沙井、檢渣井各一。以便掃除積穢。

（十七）於下水道放出口。另設新式自動放水門一座。
