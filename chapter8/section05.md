# 第五節    輕便鐵路

民國四年春。大埔人楊俊如、蕭亦秋等倡議敷設汕樟輕便車鐵路。募集資本二十二萬五千元。民國五年成立。名汕漳輕便鐵路公司。七年開車。先由汕頭通至下浦站。八年十一月延長至外沙站。九年十二月又延長至外沙橋站。十二年正月延長至澄海站。共長十英里。中分八站。其乘客坐座。由藤竹等造成。形若肩輿[^1]。置於台車之上。以人推行。車分特別普通二種。特別車左右各坐二人。汕頭、澄海間每台收銀二元六角。普通車前後坐四人。汕頭、澄海間每人收銀六毫半。每台收銀一元四角。沿站各地設有候車地方。倘雙方之來往車相遇時。有雙軌地方。則各依其線路推行。否則任請一台車之乘客下車。將車移落地面。俟他車過後。請客復坐。繼續推行。乘客雖不免有上落之煩。然較之船輿已稱敏捷。惟雨天道路泥濘。殊形窒礙耳。查該公司備置特別及普通車廂共二百架。推車工人約一百八十名。楊君去秋親自到港與某洋行訂購車輛車軌。蓋欲將原有者加以改良。復進圖第二段[^2]路線之發達。冀延長至樟林。以利交通。楊君語編者云。推車工人工金向用分利制。並無定額。如每日每輛收入車資一元。工人得三角。公司得七角。開辦以來平均每月約可收入七千元。以三成供推車工人之工食。另貼半價外。可實收四千五百元。又除一切公司内外之費用外。約得純利二千元。自民國十一年工人罷工後。工人之工金由三角增至三角半。公司收入由七角減至六角半。加以連年兵事騒動。軍隊乘車恆不給值。又多額外之捐題。終不免於虧本。今日大局不定。不特政治無暇修明。而交通爲治國之要者[^3]。亦完全受其波動。維持血本云乎哉。茲將該路之內容。及近年情形分別列第四十四甲乙丙三表如下

**甲表**

| 車架                                         | &nbsp;&nbsp;&nbsp;&nbsp;&nbsp;&nbsp;&nbsp;&nbsp;車輛&nbsp;&nbsp;&nbsp;&nbsp;&nbsp;&nbsp;&nbsp;&nbsp;                                     | &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;築橋&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;                                                                                                                           | &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;枕木&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;                                                     | 現築鐵路共價                           | 鐵軌重量 | 路軌寬度 | &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;購地&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;                                                                                                                                                                                                                                                                                                                         | &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;各站及距離路線&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;                                                                                                                                                                                                                                                                                                       | 全年溢利                                     | 特別車每里收入             | 普通車每里收入                 | &nbsp;&nbsp;&nbsp;&nbsp;資本&nbsp;&nbsp;&nbsp;&nbsp;           | 
|----------------------------------------------|------------------------------------------|--------------------------------------------------------------------------------------------------------------------------------|----------------------------------------------------------|----------------------------------------|----------|----------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------------------------------------|----------------------------|--------------------------------|----------------|
| 原置二百架，<br />普通車每架十元，<br />特別車每架二十元 | 現購二百輛，每輛三十元，餘共價銀六千餘元 | 下浦河橋一座，長一千四百餘尺，工料共銀八千五百餘元。外沙河橋一座，長二千四百餘尺，工料共銀一萬六千餘元。其餘小橋五座，長短不等 | 用松木、雜木，每英里用三千枝，每枝價銀二角，共毫銀六千元 | 第一段[^4]路共軌十里，價銀四萬六千餘元 | 十二磅   | 十九寸半 | 現成第一段[^5]路，自汕頭至金沙墩，中多依傍公路填築，計汕頭至金沙約四華里，收買田畝約三千元。金沙至東墩約四華里，收買田畝約三千餘元。東墩、浮隴以後均完全收買，計東墩至浮隴約四華里餘，收買一萬二千餘元。浮隴至鷗汀、下浦、外沙、澄海共十八華里，除二度長橋外，仍十六華里。共收買田畝四萬八千餘元。合共收買田畝銀六萬六千餘元 | 該路於民國四年招股創辦，五年成立。其起點在汕頭商埠，經澄海縣城，至澄海屬之樟林鄉止，共長二十英里，分作二段。第一段自汕頭至澄海城，計程約十里，共分車站八處：一汕頭總站、二金沙站、三東墩站、四浮隴站、五鷗汀站、六下浦站、七外沙站、八澄海站。第一段[^6]經已通車，第二段[^7]自澄海城至樟林鄉，計程約十里，現尚未興築 | 除提花紅外，實盈二萬二千餘元。計約得週息二分 | 特別車坐二人，每里按收三角 | 普通車坐四人，每里按收一角五分 | 二十二萬五千元 |

**乙表 汕頭輕便鐵路公司每年收入數目暨搭客人數調查表** 

| 十三年               | 十二年               | 十一年           | 十年             | 民國九年         | 年別         | 客貨數 | 
|----------------------|----------------------|------------------|------------------|------------------|--------------|--------|
| 三八四，七二三       | 三八二，九三一       | 二七九，九一一   | 三〇一，二五六   | 二六九，六三三   | 人數         | 旅客   |                                                       
| 一，一五五，〇六九毫 | 一，二二七，八三五毫 | 八三三，六〇七毫 | 九三三，三五〇毫 | 七九五，二八三毫 | 票銀收入     |             ^                              |
| 二八六               | 一五四               | 四九             | 無               | 無               | 噸數         | 貨物   |                                                       
| 九五，三七一毫       | 五四，四八三毫       | 一八、五九九毫   | 無               | 無               | 運費收入     |         ^                                         |
| 一，二五〇，四四〇毫 | 一，二八一，八六八毫 | 八五二，二〇六毫 |       缺           |        缺          | 兩種收入合計 |                                                       |
|          /            |             /         | 從本年開始載貨   |        /          |      /            | 備考         | |                                                      |

**丙表 最近四年營業收支盈虧表**

| 十三年               | 十二年               | 十一年           | 民國十年         | 年別   | 收支別 |  
|----------------------|----------------------|------------------|------------------|--------|--------|
| 一，二五〇，四四〇毫 | 一，二八一，四四〇毫 | 八五二，二〇六毫 | 九三三，三五〇毫 | 總收入 |                                         |
| 一，一六六，〇二〇毫 | 一，〇一九，四八八毫 | 七一八，四〇〇毫 | 七一五，〇〇〇毫 | 總支出 |                                         |
| 八四，四二〇毫       | 二六二，三八〇毫     | 一三三，八〇六毫 | 二一八，三五〇毫 | 餘利   |        ||

說明：

（一）民國九年以前。該車僅通至下浦。初通車時收入不過數十元。且每日收數多寡不定。故九年以前未編統計。又九十兩年。未有開始運貨。是以貨物一欄數目從缺。

（二）車夫除照章日得總收入之三成半外。則無額外花紅。惟每逢舊曆除夕、元旦二日。及逢冬節、清明等日之最旺收日期。均對半平分。此亦勞苦得賞之特別獎勵法也。

[^1]: 即轎子
https://www.zdic.net/hant/%E8%82%A9%E8%BC%BF

[^2]: 原文為叚，似應為段

[^3]: 原文為着，似應為者。

[^4]: 原文為叚，似應為段

[^5]: 原文為叚，似應為段

[^6]: 原文為叚，似應為段

[^7]: 原文為叚，似應為段