# 第二節    外海航路之交通

從前汕頭與外國之交通。全用民船。依同治五年之統計。外國船之入汕頭者。除英國有汽船二二七艘外。復有帆船一三二艘。此外各國帆船入口之數。計德國一一〇艘。美國十四艘。荷蘭十三艘。丹麥九艘。暹羅八艘。法國七艘。挪威三艘。瑞典及俄國各一艘。合計五百二十五艘。總噸數為二十一萬一千八百三十一噸。當時英國之PO.及德忌利士汽船公司。既以香港爲基點。設經過汕頭、廈門、福州等沿岸的航路。汽船之交通既以日盛。而帆船從此遂漸減少。光緒十三年以後。既全無帆船入口矣。光緖十四年。日本大阪商船會社。開淡水、香港航路。（民國十四年將此路改爲基隆、香港線）光緖二十九年。印度支那公司。開行沿岸航線。光緒三十三年大阪商船會社。復開高雄、廣州航線。而吾國之招商局及中國之航業公司。與德意志之雷特等。以次成立。行於南洋及吾國南北各航路。計宣統三年。在汕頭出入之汽船共二千六百一十八艘。總噸數爲三百三萬五百八十六噸。歐戰開始之際。不特德國船航停止。英國船隻亦多受戰事徴發。其數大減。民國七年汽船總數共爲一千六百八十六隻。總噸數爲一百八十五萬六千六百二十四噸。休戰以後。歐洲列國之船。又捲土重来。我國不特無新公司之創設。即在戰事期間。航行遇難者之船。亦復無力恢復。招商局來汕船數。且漸減少。致貨物積滯。無法運銷。於是日本之山下汽船會社。及日清汽船會社。遂乘時勢之需要。以台灣、上海爲基點。發展其對於吾國南部及南洋之航海威權。民國九年。各國汽船共有二千四百九十六艘。總噸數爲二百九十二萬一千五百三十一噸。十一年度共有二千八百九十一艘。總噸數爲三百七十三萬二千八百二十五噸。當九年時。英國船估總數之七。日本居第二位。爲英國之二成。中國爲居第三位。又為日本之七成。十一年英國船估總數之六成。實一八〇九艘。日本船爲英國之三成。居第二位。中國船又爲日本之四成。居第三位。其餘暹、美、葡、荷、挪、義、俄等。則又次之。现在汕頭入港之汽船。大别之可爲三大區域。即北部諸省之貿易。香港、安南、暹羅、新加坡等處之貿易。及台灣日本間之貿易是也。至船之出入分配方法。則依出入口貨物之渡航及歸還時期而隨時變動。大約從事上海北部方面及香港、南洋等之貿易者。各三十餘艘。台灣之貿易者。约五艘。合計七八十艘。每日平均自汕頭出入之汽船計可十艘。目下航行於上海北部各省者。除招商局少數船隻外。有英國之支那航業公司。及印度支那航業公司。與日本之日清汽船會社。至英國德忌利士公司船。則專走香港、汕頭、廈門、福州間。從事定期航行。其行駛於台灣、汕頭者。爲大阪商船會社。及山下汽船會社之汽船。若美國之火水船。及英國之煤炭船。僅於臨時在淡水或基隆迴航而已。查各國在汕競爭最烈之航線。為南洋一路。此路除吾國人租船行駛外。英國始設支那航業公司。繼設印度支那航業公司。至日本之山下汽船會社。汕則從民國八年始新設基隆、海防線。

汕頭與外國及沿岸貿易之關係。旣詳於貿易章内。即本國品多由天津、上海、牛莊、漢口、芝罘供給。因天津、芝罘、牛莊、漢口則有荳類、荳餅、花生、酒類、藥材等移入。上海則有棉紗、綢緞、火柴、米、麵粉、藥材及他種雜貨等移入也。至土産之輸出。則專運向香港、暹羅、新加坡等埠。而外國品之供給。則又以香港、上海轉運而入者為夥。大約日本之海貨，竹帛。則由台灣。米、煤，則由安南、暹羅。火水則由美國及荷屬蘇門答臘。英屬北般島等。均爲輸入之大宗。至歐美本國之貨物。直接向無輸入者。因港内淤淺。不便灣泊大輪。而內地之產銷能力。亦尙幼稚故也。

輸出入之關係。旣如上所述。北以天津、芝罘、牛莊、上海。南以香港、安南、暹羅、南洋各島之交通最為繁盛。來往於各通商口岸之本國船。除招商局寥寥數隻外。別家間有租船行於此間。然亦不過絕無而僅有。致航權旁落。殊可歎也。查從事於沿岸各口之航行以攘取吾人之權利者。日本有山下汽船會社之基隆、海防（廈門、汕頭、海口、北海在內）航線。及廣州線。大阪商船會社。則有基隆、香港（廈門、汕頭在內）及高雄、廣州等航線。英國德忌利士汽船公司。又有香港、福州（汕頭、廈門在內）航線。及其他特定之線。至怡和、太古兩公司。北上之船隻。則由香港直駛廈門。經上海至青島、天津爲其船線。雖經汕頭。然灣泊殊少。故汕頭向上海移出之貨物。以本國無船之故。往往須守候多日。俟上海及北部運米荳荳餅等貨物來汕。然後定租装運。因不免有積滯之患。至從事於南洋船行之船。由汕頭出口者。多積載南洋移民。及移民用雜貨。及各種四時食品。迨歸航日。則裝運移民返國。及由暹羅載米來者爲多。此項船隻之掛五色旗者。俱租自外人。非自己所有。然其數亦屈指可計也。南洋行之汽船。除直航暹羅者。有時經過香港外。餘多逕往新加坡轉赴庇能等處。至新加坡與汕頭間船路。間有歸途經暹羅、香港。而以汕頭爲歸宿點者。以上各種汽船公司之船運。對於往洋移民之積送。均視為重要營業之一種。故各汽船間之競爭。非常劇烈。各將運費減低。以廣招徠。結果使香港、汕頭之三等票銀。有時甚且由四元減收至一元之譜。且包含飯飨等費在内。此項競爭不獨吸收人客。一般貨物之運費亦各減價。如線紗一綑。在汕頭、香港間由三元五毫跌減至五毫。故在吾國營船業者。資本原不豐富。此種现象。實非能堪。故不得已而廢航者。近數年恆見之事。獨新安人劉樹德經營之潮州船。（購德國舊砲艦改造）每週兩囘。往復於汕頭、香港。航行之際雖甚動搖。然比較他船速力迅速。又能與香港、汕頭間之主要商人協議。定綿紗一綑收運費九毫。三等船票收一元五毫。汕頭、香港之客棧亦以該船爲同國人之經營。往往俟該船滿載之後。始將貨客轉搭他船。故常有貨客滿載之盛况。德忌利士船之客與貨物。最多時三等客位不過二三百人。貨物僅一二千餘件。潮州船之搭客平均。當在三百人以上。貨物最多時有七八千件。比較的可稍慰情聊勝於無也。茲將民國元年至十二年所有徴收稅鈔。及外海航路之往來船隻噸數。列第四十表甲乙如下[^1]。

[^1]: 表呢？
