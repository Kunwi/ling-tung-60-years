# 第二節    移民之原籍地

 光緖五年之移民。總計一萬七千一百七十六人。內以潮安、饒平兩縣人爲最多。潮陽、揭陽、澄海、梅縣、惠來各縣次之。其他豐順、大埔、普寧、海豐、陸豐、蕉嶺、詔安、永定各縣。雖有一部移民。究屬少數。而澄海、潮陽面臨大海。從事漁業船業謀生。亦較他縣稍易。故地方人民在水上生活者。佔有七成之多。興寧、蕉嶺、揭陽、潮安、饒平、豐順、普寧、大埔等地。以人口稠密。山多地少。衣食艱難。故俱向南洋各地殖產。否則亦大部分出外謀生。家內一切大小事件。（如耕作及處理家事與他項勞動與應酬等）均付之婦女執行。

 茲將光緖五年由各縣經過汕頭到外國移民之人數。列第四十八表於後。

| 海豐縣     | 普寧縣     | 興寧縣     | 蕉嶺縣     | 梅縣       | 詔安縣     | 大埔縣   | 永定縣     |
|------------|------------|------------|------------|------------|------------|----------|------------|
| 四二八人   | 七四三人   | 四〇四人   | 二二〇人   | 一二八三人 | 二一六人   | 五九六人 | 一一三人   |
| 揭陽縣     | 饒平縣     | 潮陽縣     | 潮安縣     | 豐順縣     | 澄海縣     | 陸豐縣   | 惠來縣     |
| 一九三三人 | 二三七九人 | 一九五六人 | 二七五九人 | 九三五人   | 一六九九人 | 四二二人 | 一〇九〇人 |