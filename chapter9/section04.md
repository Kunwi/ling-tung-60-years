# 第四節    移民之兌銀返鄉方法

嶺東南渡僑民。散居英、荷、暹、越各地者。人數至衆。本勤勞儉樸之精神。從事殖產。故歷年兌金囘國之數。雖依其所在地各業之盛衰爲消長。然平均各年總在三千萬元之多。其兌金方法仍出自僑衆之自謀。非有賴於政府爲之籌設安全方便之銀行也。故移民之兌銀囘鄕。或由於自携。或依銀行兌匯慣例。然携帶現金不惟笨重不便。而且盜竊頻頻。危險萬分。故大多數之積資返家者。多賴銀行匯寄。而銀行匯兌。向分下記之四法。

（一）托水客帶歸

（二）託各地之批局匯歸

（三）托歸國之移民帶歸

（四）托客棧帶歸

移民之托水客帶款囘鄕者。因水客有定時來往。於其經商地及其鄕里付托錢物。至爲妥便。而水客則將移民托帶之款。交銀行匯至汕頭或香港。抵步之後。持單向該行兌出。按址分送。其托各地之大商號或批局匯寄者。則須費少許之匯費。雖與移民以不利。然多數之移民不解文字。自行托付銀行實多不便。批局旣能代之匯款。又可兼代書函。加以内地各處遍設分局。托送銀錢極爲安全。故比較上批局之匯款爲最多。而澄海、潮安、揭陽、潮陽、惠來、普寧、饒平、大埔、豐順、梅縣等。俱在汕頭設有批局。其總數約六十家左右。至移民之款。由客棧兌歸者。則以前此放洋時經汕借欠之食宿船票等費有交還之便。但用此方法。比較爲數極少。此外僑民返國携歸之項。類守秘密。更屬無從調查。故欲知嶺東僑界每年匯寄銀額囘國確數。殆爲困難之事。

茲就九年籌餉局在汕各批局查得之數分別其地名。彙列總數列第四十九表於後。

| 民國八年             | 民國七年             | 民國六年             | 年份           | 地名 |
|----------------------|----------------------|----------------------|----------------|------|
| 二一，六五二，〇〇〇 | 二一，五四一，〇〇〇 | 二一，五〇〇，〇〇〇 | 暹羅           |      |
| 四，〇三〇，〇〇〇   | 四，〇四〇，〇〇〇   | 三，八八〇，〇〇〇   | 安南           |      |
| 五，七二五，〇〇〇   | 五，五九〇，〇〇〇   | 五，六二〇，〇〇〇   | 新加坡         |      |
| 一，六三五，〇〇〇   | 一，六五〇，〇〇〇   | 一，六〇〇，〇〇〇   | 非律賓[^1]    |      |
| 一，五四五，〇〇〇   | 一，五八〇，〇〇〇   | 一，五五〇，〇〇〇   | 蘇門答臘及日里 |      |
| 四〇〇，〇〇〇       | 四三〇，〇〇〇       | 四一〇，〇〇〇       | 吧城[^2]      |      |
| 一，六五五，〇〇〇   | 一，六〇〇，〇〇〇   | 一，六〇〇，〇〇〇   | 庇能           |      ||

[^1]: 原文如此，現譯名為菲律賓

[^2]: 即巴达维亚城(Batavia)，是雅加达在1619年被荷兰人占领以后使用的地名，华人简称之为“吧城”或“巴城”。
參見https://www.thepaper.cn/newsDetail_forward_2065712