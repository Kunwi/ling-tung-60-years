# 第二節    海關貿易貨價之統計

第一表 五十年來潮海關貿易貨價計値關平銀之淨數表

第二表 二十年來潮海關貿易貨價計値關平銀之總數表

附近十年海關貿易貨價計値關平銀按年各數[^18]

統觀第一第二兩表。最顯著之事實。則不拘物價之如何昂貴。沿岸各港之輸入。均有激增之勢。而外國品之輸入。顧反不見有多量之增加。前者之多可見吾國產業之發達。而後者則可徵鴉片貿易之减少。原來嶺東方面。仰望外來之品如棉紗布等。因上海方面有以供給之。故得此比較的稍好之結果也。

第三表 最近六十年之外國貿易輸入貨價計値關平銀按國總數表

第四表 最近六十年之外國貿易輸出貨價計値關平銀按國總數表

第五表 最近六十年之由各口岸移入貨價統計表

第六表 最近六十年之向各口岸移出貨價統計表[^19]

細觀上記六表。可知汕頭港貿易之趨勢。輸出之額。遠不如輸入之多。比例以觀。幾有相差一半之勢。揆厥原因。蓋以嶺東地方。山多地少。農業又不講求。故資生食糧中之米穀。不得不由外輸入。由是金錢之外溢。與外資之吸入。遂構成上表相差之鉅數。而此相差之救濟方法。則全靠國家無保護。冒萬險。九死一生。遠涉南洋各地散處之華僑。手胼足胝。千辛萬苦所積之血汗。輾轉兌歸。以稍彌其隙。查華僑年中兌歸之額。雖依各人之本能及其環境有消長之差。然據銀業行之統計。總有兩千餘萬元左右之鉅。其數蓋亦可驚也。汕頭之外國貿易。其一以香港爲主之南洋貿易。二爲由台灣之日本貿易。三爲由美国輸入之火水（石油）貿易。俄國本來有由地中海沿岸各地之火水輸入。嗣因國變。此項輸入遂至中止。在昔汕頭對於英之本國。原有砂糖之輸出。自外國精製糖渤興。遂又絕止其輸運。且無汕頭糖之名矣。又查各國來汕之貨。除美國日本少數經由台灣上海駁來外。貿易之輸出入殆以香港爲中樞。此外荷屬之蘇門答臘及婆羅州等南洋各島之貿易。亦有火水等貨之輸入。安南、暹羅、海峽殖民地等南洋大陸之貿易。則大半爲華僑用貨物之輸出。及煤炭錫米等之輸入。至對日本之貿易。則以土貨向台灣輸出。而以其本國製造品之輸入爲主。此汕岛對外貿易之槪況也。

嶺東方面。米食缺乏。不能不仰給於舶運。大約米之來源。向由蕪湖移入者爲多。此爲長江方面最大之貿易額。晚近漢口荳餅及麻。其在芝罘之運入。亦有蒸蒸日上之勢。牛莊移入者。亦以荳類與荳餅為多。上海移入之貨物。則以棉製品爲主。汕貨之向上海、天津、漢口移出者。則以砂糖麻布及紙爲主。當咸豊八年汕頭開港之初。各通商口岸之貿易。祇限於江寧議定條約[^20]（道光二十二年）所開之上海、寧波、廣州、厦門、福州及與汕頭同時所開之臺灣、瓊州、芝罘、牛莊等九地。而汕頭與長江方面之貿易。實以上海爲樞紐。然自長江沿岸各地開埠通商以來。汽船旣直接交通。遂使漢鎭間與汕之貿易。亦駸駸有增進之勢矣。

第七表 外國進口大宗各貨物價値之分類統計表

第八表 海關出口往外國及各口岸大宗土貨之分類統計表[^21]

嶺東地方之原料及製造品。由汕頭移輸出與各口岸。及外國等之貿易者。分門別類而作統計。則費手續之多。與前表無異。因本地商人機關向無分別記錄。茲依潮海關年報所刊布之統計。將民國五年與九年至十二年之對外輸出額（指由各口岸移入汕頭後。再輸出外國者而言。）與原貨出口額（指汕頭向外國及沿岸各地移輸出之總數而言。不含再輸出者。）列第九表。各通商口岸之入口土貨分類統計表。比較如下。由上記貨物種類統計觀察之。可知吾嶺東方面所需要本國各通商口岸之貨物。爲米，荳餅，棉紗，豆類，麥粉，花生，花生油，瓜子，土酒，茶，烟，麻，藥材，煤炭，綢緞等。其需要外國輸入之貨物。爲棉紗，布，火水，砂糖，煤炭，烟，錫，藥材，海産物，糖漿，酒精，革紙紙卷煙等。凡此各類之輸入。年額總在十萬両以上。而輸出之最大者爲土布。苧麻布，紙，陶磁器，豆類，柑，花生油，砂糖，紅烟，麻絲，果實，鷄蛋，藍，靑菜，線香，乾柿，茶，錫薄，漬菜，紙傘，蒜，澱粉，魚網，紙炮，鰌魚，大豆等。年額亦在十萬両以上。總之國內外運來之貨物。非衣食之急需品。卽爲生產用之材料。而吾之移輸出者。多爲農產物。可知汕頭貿易。除大部分之衣食品外。須仰外部供給之貨爲獨多。而吾國北部運來之肥料。則悉供麻、砂糖、青菜、水果、煙葉等等種類植生産之用。但吾人與外部貿易之最不可忽視者。在非專代人銷售貨物之多爲可貴。而要宜硏究外人某貨之製成。實取原料於何地。又須經過幾何手續。始克製成此物。並如何能卽以此物。投合外國或本國人心理。以廣其銷流。吾人設身處地。互易地位。以吾現時所出。足饜購貨人之希望與心理否。此則不能不望內地農工商三界之急起硏究。勿以故歩自封。致爲一般外人所竊笑也。


[^18]: 表呢？

[^19]: 表呢？

[^20]: 即南京條約

[^21]: 表呢？