# 第三節    國內外移輸入品之概况
（一）米之輸入

潮梅十五屬除三陽興寧梅縣五屬。當豐年時。米食有餘可售出外。其他各屬俱山多地少。米穀產出之數不足敷一縣之用。而不能不仰外來之供給。故每年由長江、安南、暹羅各地買入之額。不在少數。此等採辦之米。抵汕以後。多用民船分駁。轉運各屬。藉資補充。據老於米穀行者之調查。過去二十年間之輸入額爲最多。光緖三十一年（一九〇五）米之入口約三百四十四萬擔有奇。民國元年（一九一三）減至七十四萬五千餘擔為最少。勻計每年輸入總在百萬擔至二百萬擔左右。民國九年間各地收獲總額約有七成。而輸入之數猶達二百萬擔以外。查此等米之來源。以蕪湖爲多。自外國來者比較的爲少額。然外米輸入。較之國內。有時亦反增加。如光緖二十八年（一九〇二）及宣統元年（一九一〇）外國米之來額。竟在百萬擔以上。其原因多由蕪米歉收。價值高漲。故外米得乘機展拓其銷路。汕頭發賣之米。種類頗多。除附近地方出産外。蕪湖之白米糯米與上海機製白米。暹羅米赤米均屬暢銷。年來此等米價。以蕪湖糯米爲最高。每百斤賣至八元左右。次則暹米每百斤亦至六七元不等。所謂價廉之下等暹米。亦每百斤自五元賣至六七元。西貢、仰光等米近亦漸有採購運入者。然其價較低。

（二）荳及荳餅

荳餅爲各種植物所不可缺之一種肥料。而潮揭澄三縣植蔗之戶。用之尤多。故其輸入額之鉅。年約二百萬至三百萬擔。荳餅本自芝罘牛莊等埠運來。當前淸光緒十八年。汕頭設有長發、同源油房。至二十五年又設有綿發油房俱以長江輸入之荳。自行製油。每日平均可製荳粕九百枚。其後漢口設立荳餅工場。不特荳之來源爲之減少。而漢口之荳餅亦且絡繹而來。充斥於市。以至此項油房不能與之競爭。遂有難支之勢。可知一製造品之銷行。欲與外來同性質之貨品相角逐於市場。倘原料不產於當地。而仰給於他方。加入運費。成本太重。决不能佔優勢也。

（三）綿紗

興寧、澄海兩縣業織布者甚盛。但澄海沿用木機。興寧則改用鐵機。興寧人之經營此業。頗有遠識。每不惜重資聘日人爲敎師。極力改良。因之出品亦極夥。惟綿紗一項。每年需要十四五萬擔之多。均係舶來品。大都自印度運來者佔多數。歐戰後印度綿紗因船運危險之故。供給遂以驟減。於是日本品乘機侵入。民國七年日本綿紗之輸入。有三萬六千五百四十九擔。幾有凌駕印度綿紗之傾向。繼而歐戰告終。印度紗之登汕市。又有恢復從前狀態之勢。民國九年日本紗之入口。竟至絕跡。此固由英人多謀善賈有以致之。要亦因青島問題之拒賣同盟。及上海方面產出綿紗入口激增之趨勢。加以重大之打擊耳。上海所製綿紗。自光緒二十六年（一九〇〇）已漸有移入。然爲數無多。至民國四年。歐戰開始以後。移入日見其多。迄民國七年達一萬四千餘擔。佔總輸入額五分之一。民國八年約減五千擔。九年竟達七萬餘擔。蓋不特使日本紗從此無復運入之希望。即較之印度產品亦立於優越超過之地位。比固中國實業進歩之佳象。但上海紗廠。不盡爲吾國人所經營。外人紡績公司。其在上海開廠製品以與中國抗衡者。數尙日進而不已。此則不能使人無杞憂者耳。

（四）棉布

（甲）輸入

最近外國棉布之輸入額。約二百萬両。其中之主要者。首推市布一種。約佔布類全輸入總額之半。次於此者。爲玄素泰西緞，羽綢，色素羅緞，及白洋布。（日本名更紗）此類棉布殆全英國品。但當歐戰期間。英國品之入口。忽呈銳減。日本之市布，厚斜紋布，白洋布，等遂起而代之。以暢銷於汕頭。查當時英國與日本輸入額之比。爲七與三。日本殆視爲此後增加輸出之最良機會。惟此布質不良。終恐不能持久。以與英國品相頡頏。故現在汲汲圖謀。一方擬將市布原品。力求精製。以期出品優美。一方並隨時隨地留心考查吾汕人民方面所嗜好之花樣與顏色。以爲改良之助。蓋此等企圖。爲外國人經營工商之技能。非如此不能供求適應也。日本中可稱爲獨市生意者。爲綿縐一物。此物可供夏季襯衣之用。吾國未能自製。他國亦未見有此品出。現冬季通用之棉布。向日多銷日本品。然近年興寧、澄海、潮安各縣倣造日本之柳條紋布。出額甚旺。因此稍遏日本之來源。且亦爲輸出品之大宗。然區區小規模之製品。究不能敵外國貨之精美。除日本外。英美製品之輸入。亦不少。幸自歐戰告終以來。吾國土布之移入。有逐年增加之象。由上海移入之布。潮海關旬報分爲Nankeens土布及Cotton Cloth Fancy花土布二種統計。歷年布之移入額。在一千擔以上。花土布則爲六千疋至一萬五千疋。土布多銷。外國品輸入日少。亦我國工業發達之徵也。

（乙）輸出

查海關民國十二年統計。輸出土布爲一萬三千九百餘擔。花土布爲十五萬六千餘疋。若以時價沽值。則約爲二百萬両。民國十年出口布爲七萬九千餘疋。十一年爲十二萬四千餘疋。約值銀一百五十萬両以上。可見此事已日躋旺象。比較的爲差强人意。最有希望之業矣。惟輸出品之織造源。散在潮安、澄海、興寧三縣之各民家。且多爲個人經營。除少數集貲開設之工廠外。甚乏大規模之合股公司。其工場內織機之數。最多者亦不過百台內外。至織造技師。大率因陋就簡。少有新知識。或特別專長之人。而原料又遠在上海與他國。輾轉運入。費旣不貲。究所以尙能與外國品互相角逐者。則以工賃低廉爲其第一主因。梅縣之振東公司成立於距今十八年以前。當時草創資本不過五六萬元。有織機三十餘台。使用男工織造各種之柳條布。每疋四丈。賣價約五元。織資計半元左右。興寧全屬幾成織造化。其製品不特供嶺東地方之用。即廣，惠，欽，廉，各屬與南洋各埠。亦多行銷。布業之盛。在嶺東殆首屈一指。然吾尤望各織業者。放大眼光。合各個的爲有規律有組織之大規模公司。廣搜專門人材。以完成其努力改良之目的。至工場地點。予意宜建築於距汕頭較近之地。以省勞費。俾價格更廉。以期足與外國品相匹敵。斯則尤爲當務之急也。兹將民國二至十一年之出口土布花土布列第十表如下。

| 花土布         | 土布           |    布別 |    年別      |
|----------------|----------------|-------------|----------|
| 四，九五三     | 二，五二九     | 數量疋      | 二 年    |
| 八，七八九     | 一二八，二四二 | 價值両      |    ^      |
| 四，七四七     | 二，二九五     | 數量        | 七 年    |
| 八，三二二     | 一五五，一一五 | 價值        |     ^     |
| 二〇，九二九   | 一，二九四     | 數量        | 八 年    |
| 三八，四八七   | 八三，一一九   | 價值        |     ^     |
| 四四，九八二   | 六，八五二     | 數量        | 九 年    |
| 九七，七四三   | 三九四，一四五 | 價值        |     ^     |
| 七九，四〇四   | 三，一〇〇     | 數量        | 十 年    |
| 一八六，〇五〇 | 一七一，七四八 | 價值        |    ^      |
| 一二四，三二六 | 三，四九七     | 數量        | 十 一 年 |
| 二八〇，六六六 | 一八一，八四四 | 價值        |     ^     |
| 一五六，六六〇 | 一三，九〇一   | 數量        | 十 二 年 |
| 三六三，〇四五 | 七二二，八五二 | 價值        |     ^     |

（五）綢緞（或稱絹布）

前數年綢緞之輸入。每年有一千擔左右。即最少時亦有五六百擔。其價值達百萬両以上。實爲重要輸入品之一種。乃近年忽成滯銷。輸入額竟減至三四百擔之譜。此其故蓋因民國改元以來。人民一方因困於變亂。富力漸減。一方則崇尙節儉。常御布衣。同時外國所製素樸而耐久之毛織物。又適投機輸入。以致綢緞銷流不暢。移入遂呈銳減之象。要之絹布爲國貨。毛織爲外貨。外貨愈暢銷。則國貨織造業將愈益衰退。結果利權外溢。漏扈日甚。殊非國家前途之福也。

（六）染料

潮嘉汀各屬之民。衣服多尙藍黑。其染色材料向用藍靛。及薯莨。所謂剛青毛保藍皆以上述物質染之。此外另有墨烏一色。則先染以藍靛。再以青礬五倍子染成。近來各染店兼採用外國輸入之硫化染料。所染之黑色布甚流行於市面。民國十二年鄒君旭升自日本歸在汕頭創辦嶺東染織廠。亦採用之。一時銷行甚暢。此外又有藍洋布（即淺色藍竹布）多用直接染料。出品亦頗著名。查潮州地方產藍甚多。向供本地染坊之用。自外國染料厲行輸入以來。藍業蓋有日被壓倒之勢。依海關報告外國輸入之染料爲亞尼林，人造藍，栲皮，蘇木，硃，晨砂。民國三年安尼林之輸入額爲十萬両。五年全無輸入。七年一萬四千両。八年四萬一千両。九年三萬二千両。十年十五萬五千餘両。十一年十三萬五千両。十二年二十萬八千餘両。比較七年間之輸入。以四年來之數爲最高。人造藍在歐戰發生以前。輸入約有十萬両。民國二年增至二十六萬両。三年則四十三萬八千両有奇。厥後輸入幾有中止之勢。至民國九年輸入數尙未至六萬両。十年至十二年每年俱在十萬至二十萬両之間。查安尼林與人造藍在歐戰前。悉由德國輸入。歐戰以後德之安尼林停止輸入。日本之硫化染料遂繼起而暢銷。考硫化染料自民國七年時。經由台灣輸入者爲二萬斤。八年爲一萬三千斤。九年爲三萬三千斤。十年自一月起至九月止已達四萬二千斤。其逐年繼長增高之勢。殊爲可驚。旅汕日商以染料暢銷。故無不兼營此項貿易。惟自議和以後。德商以其利之所在。不能輕棄。對於此項染料。已開始力謀恢復原狀。不借減低價格。以擴充銷路。而求與日本之染料競爭於汕市場。果匯兌之關係。比日本較爲低廉。則日本品勢將受打擊。而有不能支持之勢矣。至若硃辰砂及栲皮蘇木等之輸入。以硃爲最多。每年超過一萬両。其他俱不過年額三四千両而已。拷皮由安南輸入。蘇木則由星洲輸入。此等染料除供給潮安、澄海、興寧織造業染布用外。他如油漆業。製色紙業。高陂、楓溪之陶磁器業。亦多用之。

（七）苧蔴及夏布

織造夏布之原料。多用苧蔴。間亦有以大蔴之皮。或波羅之纖維製之者。苧蔴來自漢口及台灣兩處。自漢口移入者年約五六萬擔。揭陽及豐順之湯坑所產夏布。其績織精細。固屬人工之巧。而該地氣候水質之適於漂白。尤屬天然。查上述兩縣。年中織造品之輸出。不下三四百萬両。與紙陶磁器砂糖同爲汕頭出口之主要品。實足貴也。夏布之粗者。供製蚊帳之用。精者則製夏衣之用。除本地銷售外。運銷各省及高麗台灣。而高麗採用尤多。

（八）火水（又名煤油）

汕頭輸入品。除米荳餅綿紗三項之外。以火水爲大宗。火水之輸入額雖年各不同。而每年平均總在五六百萬加倫左右。（每美國加倫七升五合約華戥七升强每木箱装十加倫）凡此多由美國及荷屬東印度運入。昔時間亦有自台灣運來者。後以英美油盛銷之故。台灣之運入遂絕。美油係紐約三達火水油公司所製。荷屬東印度産。則爲蘇門答臘及北般鳥油。係英國亞細亞火水公司所製。該兩公司俱於崎碌濒海地方。各築鋼鐵大池二座。用資貯藏。此項洋油產地直接用船裝運入口。改裝以罐。始轉運內地各埠發賣。英美兩國火水之供給額。雖依各處需要。而年有不同。查民國七年美國油行銷九十五萬二千七百八十加倫。英國油則一百八十六萬加倫。比較上似英優於美。然二者總值不過關平七十三萬零一百九十四両。民國八年則又呈反對之現象。美油銷四百七十五萬三百五十加倫。英油則二百五十萬零五百二十六加倫。總值關平一百八十二萬七千三百三十七両。九年度總銷油四百三十六萬二千八百一十三加倫。值關平一百二十三萬四千四百一十六両。兩相比較。美油銷數約佔四分之三。而英油僅得四分之一而已。十年度銷油總額爲六百六十五萬五千五百零二十六加倫。值關平二百零四萬七千餘両。本年美油實銷四百十三萬餘加倫。英油則二百五十餘萬加倫。是美佔三分之二。而英佔三分之一也。至十一年度銷油總額五百六十四萬五千七百八十四加倫。值關平一百七十八萬九百九十六両。美由實銷三百十八萬七千九百三十一加倫。是美油佔五分之三。而英油佔五分之二也。迄十二年度共銷油額五百五十七萬五千零十三加倫。總值關平一百六十五萬三千九百四十八両。美油銷額爲三百十六萬二千二百八十八加倫。英則消油二百四十一萬二千七百二十五加倫。兩者之差。與去年無異。英油由蘇門答臘輸入者常比北般烏（又名波羅島）油多十倍之額。本年蘇門答臘油由二百二十二萬九千八十三加倫。增至二百三十八萬四千四百九十八加倫。可見其輸入之額。有逐漸增加之勢。第數年前英美兩公司爲擴張銷路計。曾起激烈之競爭。各將價格減低。以冀廣爲招徕。其後兩公司互訂章程。限定價格。自是我汕埠火油之價。遂無低落之望矣。查吾國山西及廣東高州等地原有煤油。産額幾爲全世界冠。然至今尙依然貨棄於地。倘不集資從速開採。以供國人之需。吾恐各埠之外國油商。亦必互訂章程。限制價格。以攫取吾人無窮之利矣。可不懼哉。

（九）麵粉及麵類

麵粉亦爲輸入汕頭之主要品。向從美國運來。近年改由上海移入。外國品已見減少。本地原設有舊式製粉廠。購入外來之小麥。製粉行銷。後因漢口上海之機械製粉廠以次成立。小麥之來源減少。麥粉之輸入又增加。此等製粉業遂有倒閉之勢矣。麥粉所製麵類，如麵條，饅頭，菓餅，等物除行銷本地及潮梅各縣外。尤多輸出南洋。以應僑胞之需用。計每年出口約十萬両左右。若麵類之輸入額。年亦有十七八萬両之多也

（十）花生及花生油

花生亦爲輸入品之大宗。潮梅各縣所產。除應地方之需用外。專製菓餅運往新加坡、暹羅各地。每年約輸出二三萬擔。地方所出不足以應需求。故中國北部及長江流域俱有多量之移入。而移入額亦極不定。歐戰以前。每年約十萬擔。近數年則增加至十四五萬擔。惟民國五年竟有二十八萬餘擔。尤爲特别也。花生之輸出品。皆多帯原殻。其輸入品則剝去其殼者多。土人名之爲花生米。（亦名花生仁）花生油係壓榨花生仁而得。製油所成之粕。可供肥料之用。花生粕之輸入。每年約二三萬擔。而油之輸入則甚少。不過一萬擔左右。但輸出又適相反。每年殆有四五萬擔之多。此種價額。爲值計約六七十萬両。亦爲主要輸出品之一種也。倘各縣能多植花生擴充其製油之業。前途行銷。或有日進之希望。願潮梅人勉之。茲將民國二年至十二年花生油之輸出列第十一表如下

|花生油||年别|
|:--------------|:--------|:----------|
| 二二，一八三 | 數量擔 | 二 年    |
| 九七，五九八 | 價值   |   ^       |
| 九，四五八   | 數量   | 七 年    |
| 四一，六一四 | 價值   |   ^       |
| 一〇，二五二 | 數量   | 八 年    |
| 四五，〇二五 | 價值   |    ^      |
| 一二，四五五 | 數量   | 九 年    |
| 五七，七九九 | 價值   |    ^      |
| 一二，六六九 | 數量   | 十 年    |
| 五六，六二五 | 價值   |    ^      |
| 八，八二六   | 數量   | 十 一 年 |
| 三八，四八八 | 價值   |    ^      |
| 一二，六八五 | 數量   | 十 二 年 |
| 五二，〇三四 | 價值   |    ^      |

（十一）砂糖及糖漿

潮屬氣候最宜培植甘蔗。所製之糖。在往日亦甚著名。實爲地方生產品之大宗。營此業者恆至鉅富。當外國互市之初。砂糖曾遠輸於英國。由今追溯二十二年前。凡輸出於上海、天津、漢口、鎮江各埠之白糖。爲數約五十七萬擔。黃糖八十萬擔。是時潮州之糖非特行銷內地。且廣銷於外國及各埠。乃光緖二十八年（一九〇二）忽反有外國白糖一萬五千擔。精製糖二萬二千擔之輸入。於是生產界遂起變動。嗣後外國糖之輸入。年有增加。而本地糖之銷額。遂一落千丈。誠以白糖製法。不敵外貨之精美。故受外國糖之攙奪。不能與之競爭，以至出口日形銳退。僅恃黃糖一項輸出。尙能維持原狀而己。外國糖之輸入。依年度而有消長。最多者爲民國七年。當時白糖之輸入。有十四萬擔。糖精二萬五千擔。歐戰以後。稍見頓挫。然內地糖業之輸出。雖稍見恢復。但地質不講究。肥料不選擇。種蔗之方法已不及人。至於製糖又不集合大資本。改用機器製造法。以從事生產。則大勢所趨。終難與舶來品爭衡。據民國十二年之調查。本地糖之輸出額。約八十三萬餘擔。以之比較二十年前之額既少去三分之二矣。查糖之出產。以揭陽、潮安、澄海、潮陽、饒平、惠來爲最豐。產額最多時揭陽有三十五萬擔。潮陽有二十五萬擔。澄海、惠來、潮安各產三十萬擔。自外國糖輸入後。產額逐漸減少。民國五年共產五十四萬擔。銷於本地者不過十二萬擔。向外輸出者。亦不過四十二萬擔。此潮梅三十年來糖業變遷之情形也。

查潮梅各縣製糖法。與高州瓊州各屬畧同。其壓搾器多用石製成。旁貫以木棒。繫以牛使曳轉之。榨出糖汁。先入鍋蒸發其水分。繼復乾燥之。即成爲黑糖黃糖。若製白糖冰糖。則另須將糖汁過濾煮成。以其生產費計之。則甘蔗每百斤約值錢二千文。人工水牛之費用。每日約一千六百文。壓搾器之租金約銅錢八百文。製成砂糖五百斤至八百斤之生產費。不過十二元至二十元之度。非台灣及他國所能比其低廉也。揭陽及黃岡地方多製白糖。潮，澄各屬則多製黃糖黑糖。

外人見我潮人製糖法之不完全。及生產費之低廉。不惜以重資借貸海，澄，揭，及潮陽等處農民。使之栽培甘蔗。及時則許以甘蔗抵借。於是用其最新發明之機器製糖法。就地製造。當光緖四年（一八七八）香港之怡洋行。設製糖廠於汕頭市轄內之確石地方。獲利甚豐。光緖十年。（一八八四）該行有糖十四萬七千擔。向香港輸出。爲機器製糖之嚆矢。其後因歐洲發明甜菜製糖法。又實行其栽培保護政策。由香港輸入爪哇及小呂宋產之廉價糖。而此廠又因地方人同盟拒絕賣蔗結果。生產之原料宣告缺乏。收支不能相抵。遂於光緖十三年（一八八七）中止製造营業焉。考潮梅留學美國日本畢業之專工農業及製糖者。據予所知亦有數人。顧皆從事他業。夫舍所長以騖艱瘁之作。不乘機邀集素業糖蔗之商農。急起圖謀所以代興之法。此亦失計之甚者也。查外國輸入本國之糖。以爪哇糖爲最多。台灣來之日本糖。實不能與競爭。而日本糖色白。商人先以之混於本地之糖。然後出賣。砂糖副產物之糖漿。每年由台灣爪哇輸入額。不下十萬擔。此種糖漿爲製酒及製酢之用。其用途亦甚廣。近年輸入著著增加。嶺東地方今幾儕於廣州次位之主要需用地矣。爪哇輸入之冰糖亦可以爲製酒用。（固糖漿）但價額較高。釀酒之時。要使之溶解。又多費手續耳。台灣輸入之糖。民國七年約五萬擔。十一年九萬擔。最近兩三年間以同盟拒買之故。輸入已見減少。而九年度爪哇之固形及流動糖漿之輸入額。爲三十五萬八千四百二十八斤。本國沿岸移入額爲三十七萬六千零三十九斤。比較兩地之輸入。則爪哇亦不在少數也。

（十二）魚介海味（海產物）

本港所稱爲海產物者。凡海帯，海參，燕窩，魚翅，鰌魚，墨魚，洋菜，魚膠，鮑魚，及其他貝類。鹹魚，乾魚，等皆屬之。此項海味除燕窩外。其餘各品。間有由香港及沿岸各處輸入者。然終以日本之運來者占大多數。約計每年總輸入額爲百萬両。實占日本對外貿易中。重要輸出品之一也。潮屬瀕海本爲產魚之區。祗以政府不知保護。民間又鮮講求。惡吏劣紳又重重勒索。致每年之輸出額。僅二三十萬両。以較外人輸入之數。何啻霄壤。然視海味需要之繁。足徵此方人士。對於海產物之嗜好。實較他處爲甚也。海產物中之輸入最多者。爲鹹魚及乾魚。前者以鹹鱒鹹鯖等爲主。後者則如鮑魚蝦乾棒鱈貝類鰌魚皆屬之。鰌魚貝柱魚翅蝦乾等皆爲中上家庭所嗜好。乾鱈鹹鱒及鹹鯖等則勞動階級多用之。次於鹹魚及乾魚之輸入者爲海參。每年有二三千擔之譜。其價額達十萬両內外。此項海產多由香港運來。若燕窩一項。則多產自星洲、越南。其輸入額數亦與前相捋。但總值不過一萬両內外耳。魚膠輸入不多。海帶則每年有三四千擔。其價額約計亦達二三萬両左右。此品與用罐頭裝封之鮑魚。大部分由日本運銷者爲多。查此項外來之海產。不僅行銷於汕市一隅之地。特汕市不過各縣轉運之中心耳。

（十三）煤炭

汕頭方面石灰之需用。年額不過六七萬噸。因各種工業尙未著手開辦。故所用祗有此數。此六七萬噸之銷路。亦不過僅用之於潮汕鐵路開明電燈公司。及內河與沿海航行之小火船。此項石炭從開平、鴻基、台灣運來。日本之筑丰炭。向日雖有輸入。因其炭價暴騰。及運費高貴之故。近旣改由基隆輸入矣。查石炭輸入額。民國六年九千五百噸。七年一萬三千噸。八年七千五百噸。九年三千七百噸。八九兩年之減少。聞係受抵制影響。開平炭當民國四年一萬七千噸。五年一萬九千噸。六年一萬七千噸。七年七千五百噸。八年一萬二千噸。九年三萬一千七百餘噸。鴻基炭民國七年五千五百噸。八年二萬噸。九年二萬六千噸。嶺東各縣亦有無煙煤之產出。以梅縣之丙村及興寧地方爲最著。此項煤炭皆由女工用舊式之鶴嘴鋤採掘。非能用大規模之機器開採法。女工掘得炭後。有挑至附近市場發賣者。有用船載至潮汕躉售者。大約產地七十斤（即一人之運搬容量）沽錢一百文。市場則賣三百五十文左右。合人工與火食在內。現下產額之最多者。爲丙村附近之炭山。即丙村十里內外所在皆有也。丙村有英大、合大、同益等家專賣石炭。每百斤原賣五百文。近則每元可買三百斤云。石炭多爲粉碎者。其塊炭則由苦力另自揀出。送市場發賣。而此等運搬方法。尙用肩挑。倘產額已多。能闢平路。或敷軌道。用台車輸運。尤爲便當。第兼營此業之炭商。其資本不過爲集合二三萬元之股份生意。加以風氣未開。迷信風水之說尙盛。欲其發達。尙非今時所能語及。貨藏於地。利源不能盡闢。誠憾事也。茲將最近六年外國輸入之煤額價值列第十二表如下

|>|煤|年别|
|:----------------|:--------|:------------|
| 一九，三五二   | 數量噸 | 民國七年   |
| 六二，九三九   | 價值両 |    ^        |
| 三二，二四九   | 數量   | 民國八年   |
| 七，四八三     | 價值   |    ^        |
| 二九，三〇七   | 數量   | 民國九年   |
| 四〇六，四八七 | 價值   |   ^         |
| 三四，五一七   | 數量   | 民國十年   |
| 三七七，六七八 | 價值   |    ^        |
| 三二，九一八   | 數量   | 民國十一年 |
| 一五七，六九〇 | 價值   |    ^        |
| 五一，一六六   | 數量   | 民國十二年 |
| 三四三，七七五 | 價值   |   ^         |

(十四)酒精及土酒

每年由上海、天津、台灣、香港等地輸移入之各酒。爲數亦甚鉅。計酒精三十萬加侖。土酒四五萬擔。酒精之大部分。係由台灣輸入。當抵制風潮發生極熱烈時。此物之輸入仍不少衰。實爲目下台灣主要之輸入。查酒精所以輸入如此之多者。一由政府漫不限制。對於酒精中毒之害。又不加以說明。一由地方人民不知獨飲酒精之有害於身體。任由商人以本地之酒或水。加以混合。作種種色色之酒。僞冒各著名販店商標。賣與人民作飮料。此爲最可歎惜者。天津上海移入之酒。當民國六年時。年額曾有十一萬多擔。七年一萬九千擔。八年四萬二千擔。九年至十二年平均俱在四萬五千擔以上。此外由廈門移入之藥酒。每年亦二三千擔。紹興酒啤酒威士忌雖有多少之輸入。要非普通人之所好。故銷數因以不多。近五年來大埔人張弼士在煙台開設之張裕釀酒公司所釀造之葡萄酒，高月牌，及十六年久之老白蘭地等。皆唯一之特產國貨。實縉紳先生所歡迎。中外宴會無不視爲良釀。此亦國貨銷行之一好現象也。由台灣輸入之酒精。每次用船輸入時。潮海關准其載八十斤之箱三千箱。不比厦門關之祗限二百箱。（如火水箱之裝二罐者容量爲八十斤）也。茲依台灣總督府統計。將民國五年至八年四年之台灣輸入酒精貿易額列第十三表如下

|>|酒精|年別|
|:--------------------|:--------|:----------|
| 一，四七一，〇四五 | 數量   | 民國五年 |
| 二五三，一九五     | 價額元 |    ^      |
| 二，二九六，九一七 | 數量   | 民國六年 |
| 三一五，五八五     | 價額   |     ^     |
| 一，八六五，七九〇 | 數量   | 民國七年 |
| 三六一，七六二     | 價額   |     ^     |
| 六四二，九二一     | 數量   | 民國八年 |
| 二七一，三一〇     | 價額   |      ^    |

（十五）火柴

火柴一項。爲日用必需之品。向以日本輸入我國爲最多。年中喪失利權。据海關報告。約值千餘萬元之多。我國人士有見及此。於是急起直追。設廠自製。至晚近乃有日形發達之勢。查此項火柴原料。按十年及十一年俱各進口二千三百餘両。雖未盡用土貨。銷售已廣。則外溢之利。挽囘實多。自土製火柴浡興業以來。不獨可拒外貨。且除供本國需要外。尙有餘額運往庇能[^1]、泗水[^2]、新加坡等處。据現在調查。廣州及附近各郷。計有華興、兩粵、廣東、大益、中國、東山、吉祥、太和、文明、巧明、義和、公益、民興、廣州、珠光、昌大、民國、廣中興、九江、西南等二十家。每日所出火柴。爲數殊鉅。而男女靠此謀生者。凡十數萬人。坐是日本製火柴。因成本較重。殆有不能與土製者爭衡之勢。僅計粵省銷場。幾全爲土製品所壓倒。去年之冬。政府受罔利者蒙蔽。有抽收火柴捐之進行。各土製火柴廠一致罷工拒捐。日本商人遂認爲千載一時之機會。急電本國趕辦大幫火柴到粵應市。以冀恢復其數年前之市况。幸未幾此捐奉令撤銷。各廠亦即復業。日商之營謀。依然歸於失敗。反觀吾汕數年來創辦之火柴廠二家。現僅存耀華一家。年中僅出十二萬二千一百羅。亦復無大起色。此不特因粗製濫造。軸木不齊。而粘藥之法不講。至使用之際。有延燒及手之虞。無惑乎其結果不良。不足與外來者相競爭也。吾極願學有專長之吳君。再起奮闘。否則人將譏我潮人能力之低薄。且漏巵日多。豈倡始之道耶。茲依台灣總督府之統計經由基隆及高雄輸來之日本火柴。列第十四表如下。本表十年至十二年之數係潮海關季冊及總冊所列也。

|>|火柴|年別|
|:--------------------|:--------|:----------|
| 一、一二八、三八七 | 數量羅 | 民國五年 |
| 八八八、一九九     | 價額元 |    ^      |
| 六七三、七二〇     | 數量   | 民國六年 |
| 五二八、七二九     | 價額   |     ^     |
| 一、二三九、〇八三 | 數量   | 民國七年 |
| 一、一八六、四五二 | 價額   |     ^     |
| 五八三、三一七     | 數量   | 民國八年 |
| 五八九、五九〇     | 價額   |     ^     |
| 一三、五九九       | 數量   | 民國九年   |
| 一九、四三四       | 價額元 |     ^       |
| 七六二、七四二     | 數量   | 民國十年   |
| 二〇〇、八五六     | 價額   |     ^       |
| 六四、四六一       | 數量   | 民國十一年 |
| 二二八、六一四     | 價額   |     ^       |
| 三、九一三、三三〇 | 數量   | 民國十二年 |
|       缺           | 價額   |     ^       |

火柴一物。向以日本爲來源。觀外國貨之入口表內。可以推知其數之巨大。自民國八年。因下半年抵制風潮。竟減少七十七萬九百七十三羅。民國九年日本火柴入口總數。潮海關統計有十九萬一千六百十四羅。而右表所列則民國八年為五十八萬三千三百一十七羅。九年則一萬三千五百九十九羅。民國八年度相差之額爲十八萬羅。九年度爲十七萬餘羅。價額亦少六萬五千二百元。大約此項差額。係因當時拒買風潮。日本人將貨改由香港輸入。變換嚜頭所致。再民國八年時上海土製火柴有八萬五千羅之移入。九年有三十五萬羅。十年上半年則有四十萬羅。十一年六十五萬一千九百六十一羅。十二年一百十六萬九千二百十二羅。由是以觀。其移入之現象。幾有後來居上之勢。今市面所銷售者。除上海外。廣州亦有多少移入。据火柴行所調查。全國製造火柴公司之名號如下。計開廣東境內。二十餘家名已詳於前。山東有業振、振東、東益三家。北京丹鳳。天津北洋。直隸華昌、永華二家。江蘇榮昌、中華、鴻生、耀揚、爕揚等五家。福建興業、廷華二家。浙江興華、新華、華利三家。吉林時宜一家。奉天關東、志源、三明、長恒四家。山西榮昌一家。陕西益漢一家。湖北燧華一家。湖南和豐一家。河南大永、新華兩家。四川星火、合格、三益、燧昌、協義、集義六家。甘肅光明、中和、炳興三家。江西裕生一家。安徽大昌、淮上二家。統計以廣東爲最多。次爲四川江蘇。再次爲奉天。惟雲南貴州則完全未設。

（十六）藥材與賣藥

潮海關之以藥材名目進口者。若甘草，白荳蔻，大茴香，鹿角，阿膠，茯苓，丁香等年約十萬両。人參十四五萬両。本國品約三十六七 萬両。外國品二十四五萬両。合計約七八十萬両之輸入。至輸出之額。年亦七八萬両。藥材種類繁多。不勝枚舉。由其額多而用途廣者。大別之。則人參，甘草，茯苓等草根木皮爲一類。又丹膏丸散及仁丹人丹如意油萬金油千金丹甘露茶等所謂賣藥（賣藥者謂非由醫生或醫生之指揮以供公眾治療使用爲目的而發賣之藥材之謂）者。又爲一類。其他西藥如重曹、硼酸、石炭酸、沃土、加里亦爲一類。實爲三種藥材。（此處之所謂藥材不特指人或動物之疾病於治療或預防上供醫生或受其指揮之使用為目的而買賣之藥材，即用於化學工業之藥材亦屬之。例如硫酸、重曹等不問其供醫療之目的而販賣抑將以供醫療外之用之目的而販賣均稱之爲藥材或藥品）此項藥材。如草根木皮類。係爲吾固有之藥。除高麗、吉林人參，暹羅白荳蔻。安南玉桂外。皆由四川漢口東三省直接或間接經天津上海移入。賣藥一類。本多由德國輸入。戰事發生至今。大部改由英美日本來矣。查土產品之茯苓等草根木皮多出於潮陽、梅縣地方。每年由民船載至汕市銷售者爲數達二三萬両。類皆輸出至南洋安南、暹羅以應僑胞之用。草根木皮吾國人根於習慣。需用最多。人參爲强壯劑。服用亦廣。此品除由三井洋行自高麗販來外。高麗人亦間有行販至內地。以擴充銷路者。次於草根木皮之入口最多者爲賣藥。因近年上海廣州對於賣藥之製造。非常之盛。即本地亦有外購原料。自造之貨品。逐漸出售於市場也。

[^1]: 即檳城（英語：Penang；馬來語：Pulau Pinang），簡稱檳州，是馬來西亞十三個聯邦州屬之一，位於馬來亞半島西北側。以檳威海峽為界，檳城分成檳島和威省兩部分。
老一輩唐人慣稱為“檳榔嶼”。之所以稱為檳榔嶼，是因為早期這座小島上有許多檳榔樹而得名。後來馬來文也逐漸改為「Pulau Pinang」，即“檳島”。而早期漢人也會轉譯「Pulau Pinang」，稱檳城為庇能、屏南、庇𠹌等。

參見維基百科：檳城
https://zh.wikipedia.org/wiki/%E6%A7%9F%E5%9F%8E

[^2]: 泗水（印尼語：Surabaya；爪哇語：ꦯꦸꦫꦧꦪ；當地華人曾譯「泗里木」，後改為「泗水」），音譯蘇臘巴亞，是印尼第二大城市，位於爪哇島東北角，臨馬都拉海峽和泗水海峽，與馬都拉島相望，也是東爪哇省首府。泗水，爪哇語蘇臘巴亞（Surabaya），原意是鯊魚鱷魚，因此地原為荒涼的沼澤而名。
關於泗水地名由來的另一個傳說和澳門地名由來十分相似，明末清初「漳州兵災」（鄭成功、鄭經父子抗清：南明永曆元年即清朝順治三年（1646年）到康熙帝十九年（1680年），導致閩南漳州年年戰爭百姓流離失所）大批中國福建省漳州府龍溪縣移民來到印尼，帶來中國福建閩南民間信仰「泗洲佛祖」即「男相觀音」來到「蘇臘巴亞」建廟供奉，保佑人們免受鯊魚和鱷魚的傷害，後來在華人語中供奉「男相觀音泗洲佛祖」的廟宇「泗水廟」就慢慢演變為「泗水」的地名。泗水廟就是現在的泗水觀音佛祖廟，在泗水海邊規模龐大已經成為休閒公園(廣東省惠州市泗洲塔也叫泗水塔)。清朝同治八年印尼泗水華僑鄭拱照回鄉捐錢重修「龍溪縣古縣城鸛林泗洲佛祖寺」，石柱上刻「佛稱文，黎庶共仰文明。洲號泗，淵源直通泗水。」

據當地華裔介紹，泗水的另一來歷是為了紀念孔子葬在曲阜泗水邊。不論如何，「泗水」這個地名總是充滿濃厚的華人風格。
參見維基百科：泗水（印尼）
https://zh.wikipedia.org/zh-hk/%E6%B3%97%E6%B0%B4_(%E5%8D%B0%E5%B0%BC)
