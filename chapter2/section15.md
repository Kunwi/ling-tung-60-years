# 第十五節 其他製造業

上記之外。錫器炭酸水麻製棹圍鋪地用磚瓦等。亦産銷甚多。而女工用夏布織中西之棹圍。尤爲馳名。其銷至歐美各國者。由維記洋行經理。年中獲利頗豐。錫器之原料悉來自星洲。打錫店有十餘間。潮安城製之器皿為最好。從事煉瓦之製造者。潮陽有二十八窰。饒平有二十二窰，揭陽有二十七窰。大埔有十二窰。俱以柴炭粉炭為燃料。故粉炭之需要頗多也。火水燈用之燈罩。各家日用所不可缺者。今僅有廣順、廣德、廣和順三家設於汕頭。從事製造。規模不大。出品不能供求相應。故外貨仍源源而來。吸我金錢而去。至爲可惜。然廣順等三廠之開設。實爲嶺東玻璃工廠之先河。後此之發達。當卜其隨日以俱增也。

