# 第三節    製糖業

吾粵砂糖之製造。自古旣與閩省齊名。高雷[^1]、瓊崖[^2]無論矣。即潮陽、揭陽、澄海、潮安、饒平等蔗田。約計殆十二萬畝內外。此項園藝多自早春播種。十月或十一月後收獲之。僅一次耳。所用肥料大半爲荳餅。計有糖棚二千以上。其製品多向外移輸出。二十年前殆有百四五十萬擔。計每畝產糖約八擔。爲地方重要產業之一。自爪哇、日本、香港等外國糖侵入以來。本地糖業遂一落千丈。移輸出每年竟減至三四十萬擔之數。查其致此之因。一由於糖商無商業道德。常在美好糖質中。攙以劣品。致貨質不良。一由於不諳逐漸改良。利用新式機器。以致出貨遲緩。不能與外商競爭。此則今後營糖業者。所不能不深加注意者也。查甘蔗分爲紅白兩種。紅種徑約寸餘。高約五尺至七尺。所含之汁味美而甜。恒作食用。白種亦徑約寸餘。高則六尺至八尺之譜。多爲製糖原料。製糖之種類。分爲白糖、黃糖、赤糖、烏糖四種。由汕頭向長江及北部諸省移出之額為最多。茲將九年來之出口數量。及價額。據海關統計。列二十四表如下。

| 赤糖               | 白糖           | 赤糖               | 白糖           | 赤糖               | 白糖               | 赤糖               | 白糖           | 赤糖               | 白糖           | 赤糖               | 白糖           | 赤糖           | 白糖           | 赤糖           | 白糖         | 赤糖           | 白糖           | 名稱     |
|--------------------|----------------|--------------------|----------------|--------------------|--------------------|--------------------|----------------|--------------------|----------------|--------------------|----------------|----------------|----------------|----------------|--------------|----------------|----------------|----------|
| 民國十二年         |      |    民國十一年        |        |    民國十年        |            |    民國九年        |        |    民國八年        |            |    民國七年                |                |    民國六年            |                |     民國五年           |              |     民國四年           |                |    年次      |
| 六五五，<br />九九三     | 七七，〇六九   | 八三三，二四六     | 一二五，〇九九 | 六九二，八三五     | 一二〇，八三一     | 四二八，七四一     | 二六，三四一   | 八〇，八〇四       | 五二，三九八   | 四二二，二三一     | 八六，四八七   | 四二二，二三一 | 一二五，九四〇 | 三二三，七〇七 | 九七，〇九四 | 三七一，三〇四 | 一三七，〇〇五 | 擔數     |
| 二，<br />九五一，<br />九六八 | 五七〇，三一〇 | 三，三三二，九八四 | 八五〇，六七三 | 五，五四二，六八一 | 一，二〇八，三一二 | 三，六六一，四九九 | 三〇一，〇九二 | 一，〇〇五，二七一 | 三八七，七四五 | 二，〇一二，九九〇 | 五四九，一九五 |      缺          |       缺         |       缺         |      缺        |       缺         |       缺         | 值關平両 |

[^1]: 高雷道，承清末高雷陽道，治所在茂名縣（今廣東高州市）。轄茂名、電白、信宜、化縣、吳川、廉江、海康、遂溪、徐聞、陽江、陽春等縣。即現粵西區域。  
參見維基百科：高雷道
https://zh.wikipedia.org/wiki/%E9%AB%98%E9%9B%B7%E9%81%93

[^2]: 瓊崖道，清朝時由瓊州府、崖州直隸州組成。道治在瓊州府。節制當地漢族與土族民衆。瓊州府領儋州及七縣：瓊山縣、澄邁縣、定安縣、文昌縣、會同縣、樂會縣、臨高縣；崖州直隸州即為今日之海南省三亞市。民國承此建制，崖州直隸州改為崖縣。
參見維基百科：

a.瓊崖道
https://zh.wikipedia.org/wiki/%E7%93%8A%E5%B4%96%E9%81%93

b.瓊州府
https://zh.wikipedia.org/wiki/%E7%90%BC%E5%B7%9E%E5%BA%9C

c.崖州直隸州
https://zh.wikipedia.org/wiki/%E5%B4%96%E5%B7%9E%E7%9B%B4%E9%9A%B6%E5%B7%9E

d.三亞市，歷史
https://zh.wikipedia.org/wiki/%E4%B8%89%E4%BA%9A%E5%B8%82#%E5%8E%86%E5%8F%B2
