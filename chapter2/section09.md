# 第九節    麻織物織造業（夏布）

麻織之夏布。為揭陽有名之產物。其輸出額與砂糖及紙鼎足而三。每年之生產。殆有百數十萬元之鉅。茲將民國元年至十二年間海關報告之移輸出數量價格。列第二十六表如下。

民國三年至六年輸往台灣之夏布價額。與二十七表之乙相同也。

| 值關平両           | 擔數         |   類別/年別         | 值關平両     | 擔數       | 類別/年別 |
|--------------------|--------------|------------|--------------------|------------|-----------|
| 一，五九九，二七六 | 八，八〇〇   | 民國七年   |          缺          | 七，九八〇 | 民國元年  |
| 三，四一七，九二〇 | 一二，三七三 | 民國八年   | 九一五，四三七     | 六，三九七 | 民國二年  |
| 三，七八八，四三三 | 一五，〇五二 | 民國九年   | 七一一，九六〇     | 五，六五四 | 民國三年  |
| 二，八八七，八三一 | 一三，二一九 | 民國十年   | 七一一，五一二     | 四，八九〇 | 民國四年  |
| 一，六二六，二六二 | 一〇，七八一 | 民國十一年 | 一，六八四，七一六 | 五，八三一 | 民國五年  |
| 九八四，四一一     | 八，一〇四   | 民國十二年 | 八五三，一一〇     | 六，〇四四 | 民國六年  |

民國二年之出口。有六千三百九十七擔。值銀九十一萬五千四百三十七元。而上表所列數額。則見其年年增加。除在國內銷售外。其質之較良者。僅台灣一處之本地人銷數。竟達三百四十萬両內外。但至民國十二年則比較十一年實減少二千六百七十七擔。蓋因上年風災後。布質窊劣。致日本採辦者望而却步。而揭陽爲出產夏布之區。十二年間又頻遭兵燹。各商虧本。計共約去三成。歇業者甚多。遂致聯翩女紅因此失業。而從事花邊之工作。將來欲望振興。似非加意提倡保護不可。查揭陽人民從事於夏布之織造者。所在多有。其需要之原料。除由地方產出外。苧由漢口。蔴由瓊州。每年均有多量之移輸入。至此項出產。因氣候風土適於苧蔴之漂白。而織造技能又有特别之傳授。此其發達之原因也。然苧蔴到揭陽時。用二十両作一斤之秤器爲買賣。且於貨到店後十日始行付銀。係習慣使然。茲將民國元年至十二年及民國三年至六年移輸入苧蔴之擔數。列第二十七表甲乙如下

**甲表**

| 擔數         | 年別       | 擔數         | 年別     |
|--------------|------------|--------------|----------|
| 三八，六一七 | 民國七年   | 六〇，八二七 | 民國元年 |
| 四六，九〇七 | 民國八年   | 六二，八九三 | 民國二年 |
| 五二，八一三 | 民國九年   | 七〇，八一四 | 民國三年 |
| 五六，七四八 | 民國十年   | 六五，〇五三 | 民國四年 |      
| 六〇，〇九七 | 民國十一年 | 五七，五一一 | 民國五年 |      
| 五四，五〇三 | 民國十二年 | 三七，九六九 | 民國六年 | 

**乙表**

| 價額         | 數量           |  年別 |   
|--------------|----------------|------------|
| 四六，九九四 | 一五二，二二八 | 民國三年   |
| 五〇，〇八九 | 一七三，一四七 | 民國四年   |
| 五七，三〇七 | 一八六，四八六 | 民國五年   |
| 八〇，〇一七 | 二二八，九九三 | 民國六年   |

按甲表係依潮海關統計所得之數字。乙表則來自台灣之額。而依其總督府外國貿易月報記錄者也。

