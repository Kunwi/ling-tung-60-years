# 第一節    總論

立國之要素有三。土地其一。農家者流。利於地。以田土供種植也。然田土有肥瘠高下之分。而收獲復有水旱豐歉之別。年丁大有。則田父歡騰。歲遇歉收。則閭閻愁歎。而農產物收獲之多少。不特關係於資生。抑且影响於商務。非細故也。攷嶺東田土。向有官私之分。潮嘉兩屬之大埔、梅縣、豐順等縣。比較山地多。而廣濶之平地少。餘如潮陽、揭陽、潮安等縣。則又山地少而平地多。故後者以水田佔最多之面積。而前者則以旱田佔最多之面積。情形適立於相反之地位。然各屬地方之農家戶數。及田圃面積。與未經種植之荒地。不論其爲官有公有私有。究竟各佔面積若干。問之各縣人民。且多未能明晰。人民習慣但能輸納糧賦。便算天職已完。其餘一切問題。均可置之不問。坐是官之征收。是否出於公平。自己所出。是否與領有田業相適應。類置之不聞不知。流弊所趨。致有田無糧。有糧無田者。業權不定。經界不明。馴至訴訟朋興。紛爭無已。官民既不措意。屯墾自屬無期。凡茲弊害。足使山田荒廢。獉狉滿目。欲求整頓之方。自非全部農田實行清丈不可。茲謹依據九年八月農商部統計廳刊行之第六次農商統計表。及潮州府誌。作第三十表[^43]。按甲乙丙三種耕地旱地山林湖沼等之調查。雖未敢詳云詳確。大畧要亦可知。惟海，潮、揭，澄地方瀕海。其氣溫每年由十一月初旬起。至次年四月間。由華氏五六十度至七十度左右。六月至十月約在華氏八九十度。四月至六月則時有細雨下降。加以地質肥沃。韓江、揭陽江等又縱橫其間。足資灌溉。故各種植物之生長繁茂。樹木保有四時之綠葉。冬季野花到處可見。天時地利兩得調和。此則其得天獨厚者也。潮梅各耕地中收穫二次。冬季農隙尚有藝麥或蔬菜一次。而栽培甘蔗之盛。幾與閩省並稱。蔬菜則以白菜、蘿蔔、胡蘿蔔、芋頭、葱、蒜、甘薯、蓮藕、莢豆、竹筍、西瓜、胡瓜爲多。果實則以芭蕉、鳳梨、芒果、荔枝、龍眼、桃、梅等熱帶地產物為多。而汕頭潮安之蜜柑。尤爲特色。此外菸葉、藍、藥材亦多產出。此等農產物。除在本省消費外。各通商口岸及南洋等移輸出之額亦多。茲分別述其槪畧如下。

| 收獲   | 插秧   | 播種       |        |
|--------|--------|------------|--------|
| 六月中 | 三月中 | 陰曆正月中 | 第一次 |
| 十月中 | 七月中 | 陰曆五月中 | 第二次 |

稻作之栽植割取。及其他耕作之法。與各縣相同。年收二次。其播種植苗（卽插秧）收獲之時期。悉以陰曆節候爲準。大槪分別如下。

各縣收獲總額。向無數目可稽。無從推測。要不能少過三百萬担。然人口稠密。一般人民皆以米爲主要常食之品。其供給之數。與生產之額比較。不敷尙多。故五穀之類。每年由長江、仰光、西貢移輸入之額甚鉅。兹將民國元年至十二年底之進口額。列第三十一表如下。

| 民國十二年           | 民國十一年         | 民國十年           | 民國九年           | 民國八年           | 民國七年           | 民國六年           | 民國五年           | 民國四年           | 民國三年           | 民國二年           | 民國元年           |   年次 |      類別              |
|----------------------|--------------------|--------------------|--------------------|--------------------|--------------------|--------------------|--------------------|--------------------|--------------------|--------------------|--------------------|------------|--------------------|
| 五一五，四八五       | 二〇三，四四七     | 八九〇，〇一二     | 二，一九八，八七〇 | 二，五九七，三四〇 | 二，一〇六，五九一 | 一，七四四，七六九 | 二，二〇二，〇〇一 | 九七三，二四一     | 一，二〇三，三八一 | 七四五，三〇二     | 二，四四三，九五二 | 數量       | 由蕪湖漢口移入之數 |
| 二，〇六一，九四〇   | 八一三，七九二     | 三，四七一，〇五一 | 七，五三〇，一二七 | 八，三七六，四二三 | 八，八四七，六八三 | 六，九七九，〇七三 | 八，八〇八，〇〇四 | 三，四〇六，三四四 | 四，二一一，八三三 | 二，五五六，三八四 | 九，四五〇，七六二 | 價值       |                    |
| 二，八三〇，五一一   | 二，〇七三，一〇七 | 一，四三一，六八九 | 六，五七八         | 一七，八二四       | 三〇〇，七七二     | 二三八，九一七     | 三〇六，〇六九     | 三九一，八二       | 四六，三二二       | 九九，九四二       | 一六五，五四三     | 數量       | 由外國輸入之數     |
| 一一，九五九，九五〇 | 八，五五三，〇八四 | 五，一九九，六九七 | 三二，八八九       | 八一，四七五       | 九四四，四二六     | 六六六，五六六     | 八九七，四八       | 一，〇九六，七九一 | 一三一，五三五     | 三一七，〇一九     | 一，〇七〇，三八九 | 價值       |                    |

[^43]: 表呢？
