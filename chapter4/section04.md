# 第四節    蜜柑之栽培法

柑之栽培法。於播種後長四五寸時。即將其嫩芽之枝條接於其他良種之幹上。俟其長伸至一尺五六寸後。再由苗床移植於蜜柑田。各樹之間距離約九尺許。將根下之土掘為圓形。年中施以三四次之人糞或荳餅。三年後則開始結實。惟結實之初年。於其果實尙青而未成熟前。須悉摘除之。至次年再行結實。始可收穫。其樹枝小時所出之果亦小。且酸味極多。樹之年齡漸老。其味亦隨之增甘。然樹之最久遠者。不過十五六年。至此時期樹之幹部。往往空虛。蓋生蛀或朽腐有以致之。之摘期。多由年中十月下旬開始。至次年三四月止。當其盛出時。每百斤由三四元賣至六七元不等也。
