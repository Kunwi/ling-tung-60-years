# 第一節    總論

汕頭在北緯二十三度二十分。氣候溫和。四季草木常綠。每年由十一月至四月之間。氣溫由五六十度至七十度。雖間有降至四十度者。然亦甚稀。此中以十一十二兩月爲最良之時令。而以一月下旬至二月下旬之四旬爲寒冷之期。以三月下旬至五六月之交。屬雨期。此期霏霏細雨。無時間斷。加以濃霧彌天。濕氣因而極甚。衣服書籍。及一切器具用品。無不生霉。由六月至十月。則爲夏期。室内之溫度。恆昇至華氏九十五六度。但其溫度雖高於媽嶼島及香港各地。而海上涼風時來調劑。故氣候尙非酷熱。接近汕頭之南澳。有一尖峰。遠在海上。在汕頭能望見時。則爲天氣清爽之兆。

汕頭之地有角突出。與台灣海夾之南口相對。成一港道。易受大風。因此海道較狹。而風之層次。亦較迫也。在此種關係。每年七八月間常有一二次暴風吹來。當暴風至時。必風雨交加。來勢甚猛。不特航行者受害。即農作物如甘蔗等亦莫不被患。民國十一年之八二風災。即其著例也。嶺東之地。界乎山海之間。在昔山有瘴。而海多颶。故歷代典守斯土者。莫不心懐戰慄。而無法以預防。據潮州府誌所載。時有地震、雪雹、洪水等事。此種事實。証以民國七年二月十三日午後二時連續數次之大地震。及民國十一年之八二風災。似非虛語。民七地震。汕頭市屋字被倒壞者。佔四成。壞而不值修用者。估三成。受害較輕仍可用者。不過三成。自是以後。每年亦嘗微震三四次。不過無大害耳。

茲將宣統元年至十三年之氣溫及晴雨狀況。分別列第五十一表如下。但此種數字。係依潮海關理船廳所測驗者。理船廳接近海傍。比之市街家屋。節比之地。微有區别。其室内之溫度。常高二三度。室外溫度。於夏季爲一百二三十度。迄春秋兩季。則降至九十度。此汕頭溫度之常則也。
