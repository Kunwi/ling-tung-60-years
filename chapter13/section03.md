# 第三節    潮海關風球用法之說明

潮海關理船廳內。設有簡便之測驗氣溫、氣壓、氣濕、氣動等之器具。以爲各氣象要素之狀態總合。明天氣變遷之狀態。以驗氣候。因天氣及氣候無論爲直接間接。俱影響於人之健康及事業也。理船廳管理海上海面航務者。所掛風球非一定指汕頭之大風。然欲知風力中心離汕頭遠近。不可不知風球符號之區別。茲約畧說明於後。

風球上所指之風力中心。原用經緯度指示。故欲觀風球。非先知汕頭經緯之度不可。汕頭之經度為一百一十六。緯度為二十四。而經度之百位一字。與中國海岸毫無關係。可畧去不說。將經度數簡稱爲（一六、二四）。腦中能强記（一六、二四）。即爲汕頭。然後觀其代用之數目字。兹將代用數目字列下[^1]。

直爲一。横爲二。上字無點爲三。下字無點爲四。十字爲五。正三角爲六。倒三角爲七。斜方爲八。正方爲九。錠子形爲零。

其横竿上分兩頭。一頭掛三球。爲表示風向及範圍者。可暫不注意。一頭掛四球。上兩個爲表緯度。下兩個爲表經度。此宜留心觀察。如彼將四個聯絡恰爲（一六、二四）。即風之中心在汕頭。若其上兩個爲二三或二五。下兩個爲一五或一七。則中心雖不在汕頭。亦有影響。不可不注意也。

[^1]: 香港自1931年開始才將風球由一至七號改為一至十號。其定義與文中有所不同。

參見香港政府憲報第765號（1930年12月19日）https://sunzi1.lib.hku.hk/hkgro/view/g1930/573414.pdf

轉引自維基百科香港熱帶氣旋警告信號條目https://zh.wikipedia.org/wiki/%E9%A6%99%E6%B8%AF%E7%86%B1%E5%B8%B6%E6%B0%A3%E6%97%8B%E8%AD%A6%E5%91%8A%E4%BF%A1%E8%99%9F\#cite_ref-%E9%A6%99%E6%B8%AF%E6%94%BF%E5%BA%9C%E6%86%B2%E5%A0%B1%E7%AC%AC765%E8%99%9F%EF%BC%881930%E5%B9%B412%E6%9C%8819%E6%97%A5%EF%BC%89_10-0
