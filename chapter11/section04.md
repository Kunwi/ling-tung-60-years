# 第四節    關於販賣飲食物者

年來商務日漸發達。而製造者與販賣飲食物者。亦日益增加。洵屬可喜之現象。第飲食物良否。與人類既有絕大之關係。且影響於商業之前途亦匪細。本市對於販賣飲食物者。雖間有立法取締。然既未普及。且不嚴厲。亦憾事也。查飲食物之取締。第一，對於製造者使用之原料品質如何。純良與否。製造塲清潔與否。使用工人有傳染性疾病者與否。所用着色原料有無毒害否。均宜加以注意。精密檢查。第二，販賣者。無論在店面或道旁。均將食物露天陳列。無一定裝製以避塵埃。及不潔物之侵入。甚者一任蠅類蹂躪。尤以夏日沿途擺賣各種飲食物者爲最。每當夏令。傳染病常反覆不絕者。此爲其最大原因。予意宜令用透明玻盒裝貯。旣甚美觀。又可避蚊蠅及不潔物或菌類等之麇聚。茲事輕而易舉。誠願當局者加以注意焉。查近年美國禁制我國食品如香腸之類入口者。因我國食物無一定之檢查與取締故耳。此可見食物不注意於改良與取締。不特有害於民衆之健康。抑且於商業之前途。亦有甚大之影響也。
汕市有一特别汚點。且有碍於國家體面者。則患痲瘋之人。任意到處徘徊是也。此病之毒害甚慘。非及早設法取締隔離不可。