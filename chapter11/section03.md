# 第三節    下水道於排泄物

宇宙間之物。猶之人體。有飲必有排泄。不然調和一失。决不能保存其生命也。溝渠所以排泄市塲種種之汚濁物。汕市溝渠。雖間有清理者。然多不認真。且閉塞不通者。殆居多數。汚水常四溢。夏令經日光劇烈曝晒。化為氣質。隨風吹送。穢臭逼人。甚者爲媒介傳染病蚊蠅之產地。至屬危險。垃圾亦爲市中之一種排泄物。目下有清道夫役搬運處置。雖汚穢之程度稍減。但究未完善。一般市民缺乏公德心。又無衛生常識。故屋店中各種垃圾。多任意傾卸於街頭巷角。或陰濕之地。旣爲病毒之窠窟[^1]。復爲蚊蠅之產地。危害市民之健康生命者。亦正不少。此誠不可不嚴加取締者也。

[^1]: 指動物棲身之所。
見https://www.zdic.net/hant/%E7%AA%A0%E7%AA%9F