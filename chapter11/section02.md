# 第二節    水

飲水爲生物生活最大之要素。一刻所不能缺少者也。汕市飲水之供給法有四。（一）自來水（二）角石水（三）河水（四）井水

「井水」對於此項水質。一般因無衛生智識。又無人提倡改良掘井方法。原有井戶之裝設。極多缺點。溝渠又未認真清理。汚水混入。味鹹帶苦。水亦不清。故水質最不良。所幸現有自來水供給飲用。井水不過為洗澡而已。（崎[^1]碌井水有可供飲用者。）

「河水」居住河岸者。多取用河水。水溷濁不清。加以汚水多流入河。非用澄清法（如用明礬等）澄清之後。不甚適用。

「角石水」此水澄清透明。無臭無味。且有清爽之氣。不失爲良好飲料水。惟是地隔海面。須用水艇搬運。黠者又故意將海水加入。求水量之多。以供漁利之用。尤不可不大注意。

「自來水」水源地在庵埠。取河水以供給。常帶汚坭。渾濁不清。水質良否。未經詳細檢查。不敢斷定。但視用河水井水。比較的稍屬優良也。

（一）給水法與傳染病之發生及其蔓延

傳染病中如傷寒Typhus abdominalis[^2] 吐瀉Cholera[^3] 赤痢[^4]Dysenterie[^5] 等類。多由於不潔之飲料。或含有病毒之飲食物而發之疾病。故飲食用之水。其良否與衛生上實有絕大之關係。蓋此種病毒。在水內往往能生存至一定之時間。不遽死滅。假如河之上流。甲地有傳染病發生。其下流之乙地。往往不能幸免。蓋乙地取用甲地順流而来之水。因之水中所含病毒輾轉傳播。蔓延甚速。試觀外國各大都市。當給水法未改良完善以前。傷寒類之病甚多。一經改良給水法以後。而此病遂以大減。於此可見水類與人生關係之重要矣。

汕市用水供給設備。究缺完善。有責者不可不加以注意也。

（二）附錄：普通檢查用水之一般鑑定法

水質良否。非經化學上顯微鏡的細菌學之檢查。不能判別其良否。然此係屬於專門家之研究。至吾人普通之鑑定法。則如下。（一）宜澄清透明。（二）無色無臭無味。（三）有清爽之感。（四）中性反應。（五）一年四季之溫度。變動不大。（六）將水蒸發乾涸。器底不可留有色之殘渣。

[^1]: 原文為碕，似為筆誤。

[^2]: 此處為德文。原文為Typhus rddominalis，經查證應為Typhus abdominalis

[^3]: 即霍亂

[^4]: 即痢疾，赤痢為日文用法。

[^5]: 原文為Dysenteria， 此處採用最為相近的荷蘭文Dysenterie