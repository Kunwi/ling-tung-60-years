# 第五節    疾病Die Krankheit[^1]

健康爲人生最大幸福。非若富貴功名均屬身外之物也。人生斯世。苟欲謀有意義之生活。不可不注意於生存之要素。生存要素爲何。希望是也。凡屬人類。不問其人之智識若何。莫不各有其個人之希望。不過希望之大小有不同之點而已。然希望與身體之健康爲比例。非有健康之身體。則不能奮力前途。以達其所希望之目的。是健康又爲希望之要素也。嘗觀疾病之人。輾轉床褥。身體已失健康。精神遂生苦痛。即有希望。何能如願以償。不甯惟是。疾病之狀態。小則僅累一身。大則害及家庭與社會。若肺癆（肺結核Phthisis Pulmonum ）、肉眼沙[^2]Traachoma[^3]、花柳病Venerische Krankheit[^4] 之類。所謂國民病也者。影響於社會與國力甚大。此種病毒。為害甚於洪水猛獸。非惟個人不可不嚴爲之防。即社會與國家亦不能不起非常之注意。然欲求疾病之遏止。必先明疾病之由來。

我國人民一般紐於舊習。少衛生常識。一遇有傳染病發生。不知謀正當預防之策。闢補救之方。一任病毒恣惡。年年歳歲。死於非命者不知凡幾。社會國家之損失。更僕難數[^5]。鄉僻之地。往往借迎神禱佛以避災。其實避災反以得灾者。比比皆是。其愚騃[^6]之狀。可哂[^7]亦復可憐也。

汕市疾病。何種屬多。因全無統計。（無真正之醫院衞生局，又無一定之規定，故無從着手統計。）故不得詳知。茲就吾人觀察所及。略述其大者如次。疾病分急性慢性。又分傳染性與非傳染性數種。急性傳染性疾病。迅如颶風。猛如烈火。如鼠疫Pest、 吐瀉Cholera之類。往往須臾之間。剝奪無數人之生命。爲害之烈。殆居百病之首。依現在科學智識於此類疾病之治療。尙無特別把握。惟有預防一法。最爲妥善。

**（一）急性傳染性疾病**

（一）帶傳染性之疾病。多由飲食物爲媒介者。如：

（A）傷寒Typhus abdominalis[^8] (腸窒扶斯、腸熱症，俗又名單燒症)

（B）痢症 Dysenterie[^9]

（C）熱帶性赤痢Amoebendysenterie[^10]

（D）吐瀉Cholera （霍亂）

此類疾病。俱借飲食物爲媒介。經口的而感染者。汕市現時既無海港檢疫章則之規定。以杜來源。對於販賣飲食物。如魚類與清涼飲料水等。又無嚴厲取締法之實施。遇有病人發生。又無傳染病院以隔離之。一任患者輾轉各地。且任病者之排泄物。随處傾倒。危險至極。所以此類傳疫病。幾無虛歲。尤以夏季爲甚。預防之法。應採下列各種。

（A）探其病毒之由來。設海港檢查法。以杜來源。

（B）檢查媒介病毒之食品。禁止販賣以防蔓延。

（C）無傳染病院以隔離之前。應嚴重取締病人。勿任流連各處。併注意病家消毒。禁止隨處傾倒排泄物。

（D）改良飲水之供給法。

（E）家屋清潔。

（F）嚴令醫生報告。

（G）設法教育宣傳。用普通講演散布傳單。或衞生展覽會等。普及一般國民之衛生智識。

（H）禁止飲食物之生吃。

**（二）接觸傳染者。**

痘瘡Variola, Pocken[^11] （天花痘）、痲疹Masern[^12]，二者常有發生。

（A）痲疹 Masern

病源雖尙未明。常流行於一地方。而具有傳染性。蓋無疑義。成人患之者甚少。惟小兒則多患之。其病症之主要者。爲發熱。呼吸器之加答兒[^13]。及全身發疹。若看護得法。縱不施藥。聽其自然經過。大抵亦可復元。但發病之初。往往爲人所不注意。因之常誘發肺炎[^14]。及其他合併症等。而生不幸之結果者。亦有之。此誠不可不防也。

預防之法

注意小兒之健康狀態。未有前驅症[^15]發生時。使居於流行之區域外。而將患兒玩器。用日光消毒。

（B）痘瘡pocken[^16]

去年秋間。香港先有此病發生。當局不行强制種痘之法。以謀預防。又無船舶檢疫之制。以杜來源。影響所及。潮汕乃至韓江沿岸一帶。因交通傳播。發生多數之病者。結果死亡率。亦復不少。此種病患。不問爲何種時期。俱具有傳染力。就中以病者之膿汁或膿痂爲最甚。凡未經種痘者。不論男女老幼。一有接觸機會。無不感染。且屬難治。即幸得無事。亦往往留有礙外觀之斑點於顏面。種痘之法未發明以前。死者占十六分之一。此亦可見其暴威也。

預防之法

最善之法，莫如種痘。西曆一七九六年，英醫Jenner[^17]氏發見種痘之法以來。人類遂得甚大之幸福。蓋吾人有法得免是病之蹂躪也。各國俱有法律規定。強制種痘之法。當此病流行時。不論大人小子男女。俱非種痘不可。即平時生後一年之小兒。須行第一次之種痘。至十歲前後。又施行第二次種痘。因之各國均少是病發生。即聞有自外傳來。亦不至流行大盛。我國不然。平時固無論矣。即有是病流行時。勸人種痘者亦多不願。蓋一則陋習錮人。二則無普通常識故也。對於此種情形。宜一方用極力宣傳勸導法。一方則用強制執行法以處之。

在此病發見時間，對於病者。須用絕對隔離方法。病人用器。亦宜消毒或燒棄。病人治癒後。尚帶多少之傳染性。故一定時間。宜禁止其外出。

**（三）由咳痰或噴嚏之泡沫傳染者**

流行性感冒 Influenza、 白喉Diphtheria、 疫咳Keuchhusten[^18]

此三種病汕市亦常有發見者。不過未大流行耳。此病概由咳嗽、噴嚏或談話時飛散之泡沫而傳染。前者男婦老幼俱有傳染之可能。後二者主侵犯於幼小之兒女。白喉症尤甚。然幸不多見。

預防之法

（一）講求個人自尊心。公德心。勿隨處張口咳嗽。尤以於人群廣衆之中。咳嗽、噴嚏最為禁忌。即談話時亦須用手巾掩口。以免病毒隨時有傳染機會。

（二）健康者問候病人時。談話須距離六尺外。

（三）白喉、疫咳。須將病兒完全隔離。

（四）如為學童。須禁止其上學。

（五）注意消毒。患兒玩器。尤非注意消毒不可。

**（四）由動物（蠅蚊之類）搬運或媒介者。**

（A）腸窒扶斯Typhus abdominalis[^19]、 吐瀉Cholera、 痢症Dysenterie 等類。往往蠅為搬運病毒之首惡。疏通溝渠。清理掃除廢物。講求地方清潔。勿造蠅類之產地。並鼓吹驅蠅捕蠅方法。務祈祛除蠅族。此為預防是病蔓延之一要訣。

（B）瘧疾Malaria瘧疾因汕市地居熱帶。本病常反覆流行。蚊族中之一種Anopheles[^20] 為本病之媒介。此蚊與普通之蚊Culex[^21] 不同。（一）觸鬚甚長。幾與吸吻相等。比Culex大肢長。且後肢長於前肢。翅有斑點。（二）Anopheles停止於垂直之壁面時頭胸腹成一直線。與壁成一角度。

瘧疾之病毒爲Malaria plasmodium[^22] 有三日熱。（隔日熱）四日熱。熱帶熱原蟲[^23]等之分。此病之發。係原蟲在血內發育增殖之時。Anopheles 刺吸携帶原蟲者之血時。則原蟲侵入於蚊體內。此蚊刺螫其他之健康者。原蟲又隨刺螫而入健康體之內部。輾轉傳播。往往有一時發生多數之病者。故預防之法：

（一）宜對於原蟲携帶者施行强制治療。以圖絕病源。

（二）改良地方衛生狀態。清理溝渠積水。以防蚊之發生。

（C）鼠疫 Pest

汕市原來甚少發生。獨於韓江沿岸湖寮、大埔縣城、漳溪、嘉屬梅縣等處。瘟症每年反覆發生。且有漸蔓延於各鄉僻之勢。誠至危險可怕者也。此病借交通機關以傳播，通商口岸往往發生大流行者，以此故也。埔屬與嘉屬近來逐漸發生此症者。亦因交通之利便與繁盛。從而此病因之有侵入之势。鄕人不明是病之來由。及有傳染性。故甲地有此病發生。其居民尙自由遷移於乙地不絕。於是甲地之病毒。遂搬運而入於乙地。輾轉傳播。必至四周無一片乾净土乃止。是則不可不急設法補救者也。

汕市居民。遇有此症發生。即（一）知是病之利害。注意於地方與家屋之清潔（二）能及早注射血清及預防。從茲兩點觀之。汕市所以少受此病之禍害者。蓋亦自有其原因也。

鼠疫爲家鼠之疾病。故有鼠疫之名。人體之感染主因。多由於鼠類有相食之性。病鼠死後。他鼠食之。悉受感染。於是病毒擴散於家屋中，住者遂至不能幸免。臭蟲與虱。亦為鼠疫傳染之媒介者。均宜加意防患也。

預防之法

（一）普及衞生思想。

（二）發病地移來之旅客或貨物。加以嚴重之警戒或隔離。對於病人及其家屋。厲行必要之消毒方法。

（三）設法驅除鼠類。獎勵捕鼠。

（四）講求地方與家屋之清潔。開放門戶以使空氣流通。日光射入。因此病多發於密居之地點。與不潔之家屋也。

（五）将病者用器燒棄。病家清潔消毒。

（六）施行預防注射。

**（五）花柳病Venerische Krankheit**

汕市爲內外通商之要地。車馬輻輳[^24]。行旅雜遝[^25]。因市塲商業之繁盛及地繁華。故營醜業者。遷入日多。而花柳病遂亦日漸滋盛。此病由花柳性接觸而感染傳播。故有花柳病之名。依其原因之不同。可分為三種。

（A）淋病白濁Gonorrhoe, Tripper

（B）軟性下疳Ulcus molle, Weicher Schanker[^26]

（C）（霉毒、梅毒）Syphilis, Lues

梅毒係感染Spirochaete pallida[^27]之病毒而發。即狹義之花柳病是也。此病之發。不限於生殖器。凡人體全身各官。亦無能幸免者。其痛苦不僅限於全身。且由於生殖遺傳於子子孫孫。其害毒之慘。殆居各疾病之首。比之急性傳染病。有過之無不及。至白濁之害毒。亦不在小。

淋病由感染Gonokokken[^28] 而發。亦爲接觸傳染性之疾病。由泌尿生殖器。轉移於他之器官者。往往有之。如淋毒性關節疾病、膿漏眼[^29]等是也 。淋病雖不至遗傳子孫。然亦往往害及子女。使子女受人世最大之痛苦者。則為淋疾性膿漏眼是也。此由於生產子女時。母體之病毒。入於幼兒眼內。養育者多不知注意。間有知注意者。又無良眼科醫。以應其要求。因此以致失明者。不知凡幾。據各國眼科專門大家所統計失明原因。花柳病中之淋病。實占大多數。廣州地方盲眼者之多。實與此病有至大之關係。此不可不急起注意也。

軟性下疳。為局所性之疾病。亦由接觸傳染而得。總之花柳之害毒。非常慘酷。不可不趕緊設法預防。

預防之法：分個人的與社會的二種

個人的：用宣傳方法。使個人深明花柳病害毒之慘。彼此互相注意。勿入花柳塲中。

社會的：惟有取締娼妓。嚴行檢梅之一法。

按娼妓害毒之除去方法。外國有採用取締主義。Reglementierung[^30] （即將娼妓登錄，一方公認其賣淫，他一方又爲衛生及風俗之監督。歐洲諸國多用之）然此方法。僅施於登錄者。其私娼之害仍不能少減。娼寮主義Kaserierung[^31] 日名遊廓[^32]主義（此主義較諸取締主義更進一步。取締主義依廣義解之。即屬於此中之一。依此主義。則凡賣淫均於娼寮營業。不許於寮外賣淫。雖對於在娼寮者。可為充分之衞生上之監督。然私娼不能預防滅絕。則其結果殆與取締主義相同。且此種主義。明示認許賣淫。為社會不得已之現象。較之單純取締主義。誘惑青年之機會更多。斯爲最大的缺點。）社會教育主義。Social Pedagogy[^33] （此主義欲依公衆之教育。以除去賣淫及由之以生之害毒。可稱爲根本減少及絕滅之方法。準是以保護境遇惡劣之處女。普及通俗教育。獎勵節酒。改良住宅。注重感化教育。唱導促進勞動。此等教育對於青年男女。最爲有益。惜不能急速奏效耳。）放任主義。此主義乃係全廢取締。而放任賣淫於社會裡面。至花柳病之預防。一歸於接觸男子自己之責任。抱此主義者。組織萬國放任主義。（公娼廢止協會）International Abolitionist Federation[^34] 而努力實行其主義者。如現在英國是也。

**（六）痲瘋病Lepra**[^35]

痲瘋爲慢性傳染病之一。依其症候有斑紋瘋、結核瘋、神經瘋（痲痺瘋）[^36]之分。汕市時有此種病者徘徊。已礙觀瞻。且屬危險。此病現在醫學智識尙未得特别善法。只有隔離之一法而已。瘋病既爲傳染病。而患之者爲人之所嫌惡。日在至可悲之境。雖生猶死。不幸此病以吾粵為最多。汕頭市內及附近地方。聞亦有百名左右。查患此者多由於遺傳。而尤以染於不潔之外界者爲多。病瘋之症狀，似斑紋瘋較神經瘋爲盛。予在市廳時。曾與中國銀行分行長鄭鐵民君磋商。擬撥八二風災賑款之尾數為基金。再募義捐。於汕頭口外南澳縣境擇一孤島。建築痲瘋院。收羅患者。無如政局變倉於卒。未達成立之域。是爲病者之不幸。甚望地方有保健治療行政之責者。速起預防撲滅。此不僅謂為單於衞生上之見地。蓋實爲人道上最大之問題也。

**（七）結核Tuberculose**[^37]

起因於結核杆菌Bacillus tuberculosis[^38] 之疾病。統名爲結核病。人體各器官結核菌皆得侵犯。就中以肺結核爲最占多數。普通之結核云者。蓋即狹義之肺結核也。

肺結核Phthisis Pulmonum[^39], Lungentuberkulose[^40] 肺癆、〇癆、癆瘵、痰火是也。肺癆爲一種慢性傳染病。概感染於不知不覺之間。而受病之始。又往往無何等病苦。患之者極多。及至覺病苦時病勢已在進行中。往往不易就治。即幸而得治。亦必費無數金錢。許多之時日。始能稍瘉[^41]。然終不能囘復其原狀。傳染病中。世界人類被其侵害最多。而受痛苦爲最者。厥為結核。年年歲歲之死於是病者。不計其數。以歐洲號稱文明之邦。於醫學悉心講求。於衛生極力注意。而亡於此項疾病者。猶年達百萬。實占全死亡數七分之一。則其病毒之慘。可想見矣。吾國當此凡百過渡[^42]時代。醫學衞生均屬幼稚[^43]。故百病恣威。結核尤甚。普通内科疾病中。此病之多。首屈一指。患者槪屬青年。外人有稱結核症爲國民病者。確有至理。蓋此病危害於社會。影響於國力。實至深且大也。

此病之發。無男女老幼之分。特在青春發育時最盛。傳染路徑雖有皮膚傳染。消化器傳染。生殖器傳染等種種不同。其中以呼吸器傳染爲最多。以其受傳染之機會多。而爲徑捷也。由呼吸時呼吸入有病毒不潔之氣。而傳染重症結核病者有之。咳痰中含有無數微生物。即結核菌。據Heller[^44]氏之實驗。一囘之咳痰中。所含菌數有三億云。咳痰吐在地上。受風化乾燥之後。隨塵埃飄蕩。浮游於空氣中。若吸此不潔空氣之機會多。則其人。决無幸免者。我國人因無衛生智識。有到處亂吐痰沫之惡習。一人有病。往往波及一家。誠至危險之象。此爲我國此病獨多之原因。尤其甚者。一般缺少公德心。往往接近他人顏面張口談話。或咳嗽。於是病毒於不覺中。借泡沫直接傳播於第二者。誠可怕也。今爰述預防之法二種如下。

（甲）對社會的事業

（一）普及國民衞生思想。

（二）設立公共疹療所。與隔離療養所。

（三）多人出入之地。如茶樓、戲院、游戲塲等處。宜多置痰盂。禁止其隨地吐痰。痰壺中並貯蓄消毒藥水。

（四）講求地方清潔。

（五）凡所操職業認爲容易有媒介病毒蔓延於公衆之憂。如理髮業、販賣飲食物者。廚子、教員、講演者。常患開口性結核時。以禁止其從業最爲得策。

（六）牛型結核菌。亦往往侵犯人體。取締牛乳販賣者。禁止販賣病牛之乳汁。又販賣者患重症結核時。亦禁止其從業。

（乙）對於個人方面的注意

（一）講求自尊心。勿將痰沫亂吐地上。併勿張口向人咳嗽。咳嗽時須用手巾掩口。

（二）早期講求療養之法。勿使病勢日侵。

（三）病治之後。須講求養生法。免致再發。

（四）體質虛弱。易患是病。講求强健身體之法。如屋外運動深呼吸之類。以增長身體之抵抗力。使防範於未然。

（五）為結核誘因之疾病。如氣管支炎、加答兒性肺炎。流行性感冒。百日咳。肋膜炎。糖尿病。營養不良之屬。亦不可不急講預防之法。與治療之道也。

**（八）寄生蟲疾病**

寄生蟲中之蛔蟲Ascaris 與蟯蟲病Oxyuris 。汕市居民患此者爲多。無知者往往誤以蛔蟲爲人民之饑蟲。以爲此蟲在人間中。主管飲食之消化。不知此蟲。非特無益。而且害人。然蛔蟲之病症。至無一定。出於常人觀察意料之外者甚多。或發爲肚痛之症。或發為肚瀉之症。或發爲彷彿赤痢之症。或小兒突然發熱。以至急驚。或無故突然發熱。歷久稽留不散。或患胃腸障礙。凡此種種，皆蛔蟲爲厲者居多。醫者不明其理。不考其因。藥石雜投。結果或誤人生命。誠不可不注意也。

此病由經口感染者多。我國現在於種植菜菓。概用天然肥料。而糞便中所含之蟲卵。又借種種機會隨食物復入於人體輾轉傳達。因而病者愈多。

預防之法

（一）將地方劃分數區域。於一定時間內。全數檢便。知發見有蟲卵者。即厲行驅蟲法。此爲積極方法。雖不易做到。但各人亦須自加注意也。

（二）從學校學生着手。厲行檢便驅蟲法。漸次普及。亦防之一法。

（三）凡蔬菜之類。務用清水洗滌潔淨。而後食用。禁勿生食。

（四）將糞便消毒。或勸農家改用人工肥料。

**（九）肉沙眼Trachom**[^45]

眼居五官之一。爲人體中至重要極寶貴之器官。設或不幸。視官生病。甚至失明。已失人生生活之意味。且備受一種極悽慘之痛苦。故凡欲保持一生之幸福者。對於眼病。誠不可不加以相當之注意。眼之器官雖小。而其疾病則非常之多。有發自先天者。有患自後天者。有起於體內者。有由外緣感染者。種種不同。究厥原因。其中之大多數。由於花柳病性眼病。先天性眼病者為多。

Trachom 吾粵居民患盲目者奇衆。其大多數原於花柳性眼病及Trachom 結果。居民乏衛生常識。不加注意。社會奢侈萎靡[^46]繁華之風。更使其有容易墮落之傾向。則花柳性眼病之蔓延。敢斷其正在方興未艾間也。

Trachom 為一種慢性傳染病。其病源雖未明瞭。但常混於眼之分泌物內。借手巾以及面洗器具。有傳染於他人之可能。經多方之實驗。已可證實無疑。此病感染之初。一般全無何等感覺。及病狀實現。進行至一定度時。始覺種種不快。如眼臉重感。眼內澁感。異物感。發赤怕光諸症。漸次加増。此時若不加意治療。病勢更進。而爲角膜。（黑睛）生障。視力因之銳減。且有羞明、疼痛、流淚諸刺戟症狀。眼臉因瘢痕收縮。而起內翻症。睫毛亂生症。於是視力障礙益巨。終至失明。

傳染之危險。當病勢進行之際。分泌物多量之時。最爲危險。預防上最要警戒者。即為此種時期也。

此病多發於中等以下之人。蓋因中下等之人。多群居密處一室。旣少衛生智識。而接觸病毒之機會又多。且不容易有求醫之能力故也。社會中以中下等人占大多數。故此病殊見普及。外人有謂是病亦國民病之一。可槪見矣。歐西文明諸邦。此病比較屬少。一者衞生智識發達。二則人皆知是病之可怕。知所以預防之也。美國亦以此爲國民病。而禁止患此病者入國。蓋以其能影響於社會與國力之消長也。

日本此病甚多。眼科病者之中。占五分之一至四分之一。我國亦然。在醫學衞生智識俱屬幼稚時期中。斯固無怪其然。汕市此病患者。到處可見。此亦吾人所應注意於補救之方法者也。

預防之法

（一）普及國民衛生智識。

（二）宣傳關於是病者之一般的智識。即Trachom 具有傳染性。借手巾洗面具等為媒介而傳播。時宜求預防之法。並早期治療之得法。以保傳眼目之健康。

（三）養成醫生關於Trachom 之智識。

（四）設公共施療所。以便一般下等社會患是病者之治療。

（五） 取締茶樓、酒館、客棧、理髮店使用之手巾。最小限度亦須嚴令洗滌消毒之後。始可供第二者之用。

（六）凡患眼病者，不論是否所患爲Trachom 總須及早講求治療。

（七）家庭之中有一人患是病。則其所用之手巾。以及洗面器具等。均須加以識別。最好養成不與他人共用手巾之習慣。

（八）學校之中。如設有校醫者。責令校醫於一定時期舉行驗眼。遇有是病學童。須特別加以注意。如爲重症。於一定期間內。須令其停學出校。

（九）獎勵研究是病者。

**（十）膿漏眼Conjunctivitis**[^47] **blennorrhagica**[^48]

此病由感染淋菌。即感染白濁之病毒而發。此病症状極烈。膿如泉涌。故有膿漏眼之名。其進行之勢奇速。若不早期治療之。數日間便不可救。十九失明。故又有風眼之稱。即以經行如風故也。

患之者多爲初生兒。即胎兒出世經過產道時。母體產道内之病毒入眼所致。初期兩眼閉合。眼臉略紅腫。次則分泌物（眼膿）滾滾泉涌。終則失明。産婦勿論無此種智識。而產婆（接生婆）亦多無此種觀念。因之失明者不知凡幾。廣州盲者之多。除一部分由於營養不良。或Trachom 外。大多數多由於膿漏眼症狀之失治。因吾國舊習，婦女下部生病。無論至如何痛苦。亦甯死不願告人。以求治療之實施。據歐西各國統計失明之中。原因於膿漏眼者占百分之三十。而未滿一歲之小兒。幾占失明中百分之七二。觀此則廣州小兒盲眼者之多。其故蓋可瞭然矣。此病成人亦有患之者。此則多由於生殖器上含有病毒。（淋菌）之分泌物。誘至於眼目所致。

預防之法

（一）宣傳淋毒與眼之關係。務使人人知淋毒入眼之利害。設法預防也。

（二）治療妊婦之淋毒性疾病。

（三）臨分娩時。如曾經患過淋病者。醫生或產婆。對於腟部。須用消毒法。

（四）初生兒眼之消毒。分泌物爲傳染之媒介。胎兒娩出後。須將眼部之附着物除去。次以2%硝酸銀水Argentous nitrate[^49] 點眼後。用生理水洗滌。

此法即初生兒膿漏眼預防法。一八八二年為Crede[^50]氏所發明。自有是法以來。此種失明頓減。文明各國俱以法規使產婆強制施行。頤有責者趕緊規定此法。非但造福於個人。實爲社會國家謀幸福也。

（五）早期講求治療。

[^1]: 突然德文。

[^2]: 即沙眼。

[^3]: 原文為Traachom，查實應為Traachoma。

[^4]: 此處也為德文。

[^5]: 原文為“更難僕數”，似應為“更僕難數”。原指需要列舉敘述的事非常多,以至換了很多人來數,還是數不完,形容人或事物很多。

見https://www.zdic.net/hant/%E6%9B%B4%E5%83%95%E9%9B%A3%E6%95%B8

[^6]: 愚笨癡呆

見https://www.zdic.net/hant/%E6%84%9A%E9%A8%83

[^7]: 意指微笑。

[^8]: 原文為Typhus addominalis，參考前例作相應修改。

[^9]: 原文為Dysenteria，參考前例作相應修改。

[^10]: 此處為荷蘭文，英文為Amoebiasis或Amoebic dysentery， 中文稱之為阿米巴症、阿米巴痢疾、阿米巴腸症等。

[^11]: Variola與Pocken均為德文，此處Pocken 為德文特有拼法。英文為Smallpox，也稱為Variola vera, pox, red plague等。

參見英文維基百科：Smallpox條目https://en.wikipedia.org/wiki/Smallpox

[^12]: 此處為德文，英文為Measles

[^13]: 指黏膜炎，借自日語 カタル (kataru)，後者借自荷蘭語 catarre。

參見維基詞典：加答兒條目https://zh.wiktionary.org/wiki/%E5%8A%A0%E7%AD%94%E5%85%92

[^14]: 原文為肺災，似應為肺炎。

[^15]: 即前驅期的症狀。前驅期是疾病傳染過程中的一個階段，患者開始出現一些非特異性的症狀，而尚無特殊的臨床症狀或體徵。多用於精神疾病的症狀描述。

參見張曉：如何識別精神分裂症的前驅期症狀，儘早干預？https://www.thepaper.cn/newsDetail_forward_15767236

以及百度百科：前驅期的定義https://baike.baidu.com/item/%E5%89%8D%E9%A9%85%E6%9C%9F/7344263

[^16]: 原文為poeken，參考前例作相應修改。

[^17]: 即愛德華·詹那（英文：Edward Jenner，1749-1823），也譯為愛德華·金納或琴納，以研究及推廣牛痘接種、預防天花而聞名。

[^18]: 此處為德文，英文稱為Whooping cough, pertussis 或者 the 100-day cough。中文稱為百日咳。

[^19]: 原文為Typhus addominalis，參考前例作相應修改。

[^20]: 即瘧蚊屬，別稱按蚊或馬拉利亞蚊，是蚊科（Culicidae）下的一屬。其中有30-40種是瘧原蟲屬生物的寄主，會傳播瘧疾給人類。

見維基百科：瘧蚊條目https://zh.wikipedia.org/wiki/%E7%98%A7%E8%9A%8A

[^21]: 即家蚊屬，也稱庫蚊屬，是蚊科的一個屬。

見維基百科：庫蚊屬條目https://zh.wikipedia.org/wiki/%E5%AE%B6%E8%9A%8A%E5%B1%9E

[^22]: 中文稱之為瘧原蟲，是一類單細胞、寄生性的囊泡蟲藻類。非病毒。

[^23]: 依次為三日瘧原蟲（Plasmodium malariae）、 間日瘧原蟲（Plasmodium vivax）、 惡性瘧原蟲（也稱熱帶瘧原蟲）（Plasmodium falciparum）。

參見維基百科：瘧原蟲條目https://zh.wikipedia.org/wiki/%E7%98%A7%E5%8E%9F%E8%9F%B2

[^24]: 形容人或物聚集像車輻集中於車轂一樣。也作“輻湊”

見https://www.zdic.net/hant/%E8%BC%BB%E8%BC%B3

[^25]: 衆多雜亂的樣子。

見https://www.zdic.net/hant/%E9%9B%9C%E9%81%9D

[^26]: 此處均為德文。原文為Vlcus molle，查實應為Ulcus molle。英文稱為Chancroid

[^27]: 現英文稱之為Treponema pallidum，中文名稱為梅毒密螺旋體，常稱為梅毒螺旋體。

參見英文維基百科：Treponema pallidum條目https://en.wikipedia.org/wiki/Treponema_pallidum

以及維基百科：梅毒密螺旋體條目https://zh.wikipedia.org/wiki/%E6%A2%85%E6%AF%92%E5%AF%86%E8%9E%BA%E6%97%8B%E9%AB%94

[^28]: 此處為德文，原文為Gonokoken， 查實應為Gonokokken。 英文為Neisseria gonorrhoeae， 或gonococcus (單數形式), gonococci (複數形式)。中文稱之為淋球菌，又稱淋病雙球菌、淋病奈瑟菌。

參見英文維基百科：Neisseria gonorrhoeae條目https://en.wikipedia.org/wiki/Neisseria_gonorrhoeae

以及維基百科：淋球菌條目https://zh.wikipedia.org/wiki/%E6%B7%8B%E7%90%83%E8%8F%8C

[^29]: 指傳染性急性結膜炎，可由細菌或過濾性病毒感染所引致。此處指的應為細菌引起的傳染性急性結膜炎，細菌性結膜炎的主要特徵為受感染眼睛會流出黏稠的白色或黃色分泌物，常在短期內引起角膜潰瘍合併角膜穿孔，以至造成失明。多由流感嗜血桿菌和肺炎鏈球菌引起。前述的淋球菌也會引起該病症。

參見日文濃漏眼的定義https://kotobank.jp/word/%E8%86%BF%E6%BC%8F%E7%9C%BC-112069

淋病性結膜炎的定義http://www.lasikeye.tw/publish/158/1277

以及傳染性急性結膜炎的定義https://www.chp.gov.hk/tc/healthtopics/content/24/6529.html

[^30]: 此處為德文，Reglementierung意為管理、規定等。

[^31]: 德文有相近之詞kastrieren，意為閹割。然而與此處的表達似有衝突。

[^32]: 遊廓即為日本政府許可之娼寮，江戶時代已有遊廓存在。直到第二次世界大戰後的昭和21年（1946年），根據駐日盟軍總司令部（GHQ）的政策，公娼制度被廢止，遊廓仍以cafe或料亭的名義繼續存在。1956年，賣春防止法成立，1958年，伴隨着該法的施行，作為公娼地域的遊廓完全走入歷史。

參見維基百科：遊廓https://zh.wikipedia.org/wiki/%E9%81%8A%E5%BB%93

[^33]: 原文為Socialpagogiss，查實應為Social Pedagogy。

[^34]: 原文為International abolitionistische Federation，查實應為International Abolitionist Federation。該組織於1875年於利物浦成立。旨在廢除娼妓管制和抵制以賣為娼妓為目的的婦女販運。（aimed to abolish state regulation of prostitution and fought the international traffic in women in prostitution.）

參見英文維基百科：International Abolitionist Federation條目https://en.wikipedia.org/wiki/International_Abolitionist_Federation

[^35]: 此處為德文，英文稱為Leprosy，名稱起源於拉丁文的lepra，意義為「鱗片」。

參見維基百科：痲瘋病條目https://zh.wikipedia.org/wiki/%E9%BA%BB%E9%A3%8E%E7%97%85

[^36]: 現代分類為五種：結核樣型痲瘋病（TT）、界線類偏結核樣型痲瘋病（BT）、中間界線類痲瘋病（BB）、界線類偏瘤型痲瘋病（BL）、瘤型痲瘋病（LL）

參見維基百科：痲瘋病條目https://zh.wikipedia.org/wiki/%E9%BA%BB%E9%A3%8E%E7%97%85

[^37]: 此處為法文，英文稱為Tuberculosis

[^38]: 結核桿菌原被稱為tubercle bacillus，1886年正式命名為Mycobacterium tuberculosis。

參見J M Grange：Koch's Tubercle Bacillus - a centenary reappraisal的摘要描述https://pubmed.ncbi.nlm.nih.gov/6805153/

[^39]: 該名稱可見於A. S. v. MANSFELDE, M.D.：TUBERCULOSIS PULMONUM, ACUTE AND CHRONIC—ITS NATURE AND TREATMENT.摘要部分https://jamanetwork.com/journals/jama/article-abstract/424264

[^40]: 此處為德文，原文為Lungentuberculose，查實應為Lungentuberkulose。

[^41]: 意同“癒”。

[^42]: 原文為過度，按文意似應為過渡

[^43]: “稚”的異體字。

[^44]: Heller之名過於普遍，查證困難。

[^45]: 此處為德文，英文稱為Trachoma。

[^46]: 原文為諉靡，似應為萎靡。

[^47]: 意為結膜炎

[^48]: 原文為blennorrhoica，查實應為blennorrhagica。可拆分為mucousy (blenno-) discharge (-rrhagia)，表示有流膿症狀的疾病。也稱為膿溢性。

參見英文維基百科：Keratoderma blennorrhagicum條目https://en.wikipedia.org/wiki/Keratoderma_blennorrhagicum

以及維基百科：膿溢性皮膚角化病條目https://zh.wikipedia.org/wiki/%E8%84%93%E6%BA%A2%E6%80%A7%E7%9A%AE%E8%82%A4%E8%A7%92%E5%8C%96%E7%97%85

[^49]: 原文為Argent nitrie，查實應為Argentous nitrate。英文一般稱為Silver nitrate，

[^50]: 即Carl Siegmund Franz Credé (1819–1892)，其於1880年在萊比錫發明並使用硝酸銀水點眼法。因此該方法也被稱為Credé's prophylaxis或Credé procedure。

參見英文維基百科：Carl Siegmund Franz Credé條目https://en.wikipedia.org/wiki/Carl_Siegmund_Franz_Cred%C3%A9

以及Credé's prophylaxis條目https://en.wikipedia.org/wiki/Cred%C3%A9%27s_prophylaxis 
