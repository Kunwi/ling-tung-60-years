# 第一節    總論

汕市外接大洋。內通腹地。為潮梅出入之門戶。內外交易之中心。商業上實至重要。年來商業既日形發達。市區亦日漸擴張。而市内各種建設。多能應時勢之要求。日有改良。惟是對於衛生事宜。不大注意。似有視爲可緊可緩。無甚要緊之槪。此則不能令人無憾焉。夫一地方之衛生不特直接影響於市民。而間接之影響於社會國家者。實至深且大。蓋地方人民之健康。乃至生命係於是。社會之盛衰係於是。亦即國力之消長係於是也。汕頭衞生狀况如何。茲就其保健方面。據吾人觀察所及者。約畧言之。