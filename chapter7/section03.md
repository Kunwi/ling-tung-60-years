# 第三節    金融狀況

（一）匯兌價格

汕頭旣爲潮嘉汀贛之出入地。又為上海、香港、廣州、南洋各地貨物之集散場。故匯兌之頻繁。實與商業同有日進月盛之趨勢。夫匯兌一項。原以金銀比價爲原則。國際間因本位之不同。與貨量之差異。遂爲匯兌制度所由生。吾國幣制未能統一。不特對外有匯兌。即對內亦有匯兌。在經濟上固屬奇觀。在金融界則殊紊亂。汕頭對於香滬匯兌。其價格雖以香滬之電報行情爲標準。“註一國際匯兌之營業。純以金銀之價格換算爲依歸。新加坡、荷屬等地貨幣。其所在地之交易。雖用銀貨幣。而國際間之匯兌則以金爲本位。（名爲虛金匯兌本位。）大抵歐洲對中國貿易。多藉港滬二處爲市場。故汕頭匯票。必以香滬轉電爲依據。（如每千買得香港九百九十八元五毫時。又須看汕頭本日香[^1]票價錢如何。方能換算。申亦同之”然滬地匯兌價格。全視倫敦先令市價之漲落爲標準。故銀價高。則先令低。先令高。則銀價低。然亦有因市場輸出入之形情。利息之高低。與貿易之順逆而不同者。苟遇放款暢旺。或國際借款成立。間亦不收匯費。以期吸收現金。免由各該地付還者。亦所在多有。惟香滬二處匯兌之市情時。互爲順逆。“註二汕頭對香申之匯票。所謂互爲順逆者。非價格之順逆。乃汕商習慣上之順逆。蓋上海係以両爲本位。即係以九八規元。再核算合計鷹洋之時價若干也。而香港係元爲本位。其元位不變。則以每元計合汕之時價若干也。所以買方則希望上海規元漲。蓋規元漲即鷹洋縮也。香港則希望港水縮。蓋港水縮即港洋低也。是爲順。反之則爲逆。”如買入時。對於上海票則欲其漲。對於香港票。則望其縮。賣出者反是。至價格之高低。除金銀比價外。全依地方金銀状況而定。如去年冬季銀根短絀時。汕香票匯屢縮。而汕滬票匯則頻鬆。馴至龍洋、毫銀、叻紙、法紙皆起絕大的變化。至舊曆年關之際。息率更高。蓋各莊俱欲乘此市價圖存汕香匯票。希冀來年銀根一鬆。汕香票價定趨高漲。藉以從中取利。因此之故。汕香票之買盆驟盛。而價遂逐歩高抬。今年正月二十八日。汕滬早盤七錢零六。收盤縮至七錢零二五。次日汕香票再高升至七錢六五。汕滬票縮至六錢九六。其升降之勢。恰與一月以前之情形相反。可知彼時金融界之景象矣。當各國在汕設立郵局。兼理匯兌時。日本郵局即日匯兌之收支價格。多襲用次日銀行之價格為標準。惜此種金融變更情形。不能得之於吾國銀莊之簿記。不得已錄日本郵局十年份各月對於各地匯兌之最高最低價格。與十二年份台灣銀行及汕頭銀莊。對於各港匯票貼水或出水率。列第三十五表如下。

**匯兌價格之調查表**

| 日本台灣         |                |      |             |      上海        |              |              |                     |    廣州香港          |              |              |                     |    匯往地別      |
|------------------|--------------------|--------------|---------------------|--------------|--------------|--------------|---------------------|--------------|--------------|--------------|---------------------|----------|
| 汕頭通用銀百元   |  |    |                 |     每七百一十五直平両         |              |              |                     |    每千元港銀          |              |              |                     |    銀別      |
| 十二年度         |             |  十年度     |               |    十二年度  |        |   十年度       |                     |       十二年度       |              |     十年度         |                     |   年別       |
| 最低             | 最高               | 最低         | 最高                | 最低         | 最高         | 最低         | 最高                | 最低         | 最高         | 最低         | 最高                | 高低     |
| 九七、五〇       | 九八、〇〇         | 九三、六三   | 日本銀 一〇七、二五 | 六九八、五〇 | 七〇三、〇〇 | 六九〇、七五 | 上海両 七〇五、〇〇 | 五〇、五〇   | 七六〇、〇〇 | 七五一、三八 | 直平両 七七〇、二五 | 正月     |
| 九七、五〇       | 九九、五〇         | 八八、八八   | 九四、一三          | 六八四、〇〇 | 七〇二、〇〇 | 六九〇、五〇 | 六九八、〇〇        | 七五二、五〇 | 七七〇、五〇 | 七五六二五   | 七八五、七五        | 二月     |
| 一〇六、五〇     | 一一〇、二五       | 八一、二五   | 八九、二五          | 六七九、〇〇 | 六八七、〇〇 | 六九三、〇〇 | 六九六、〇〇        | 七六一、五〇 | 七七〇、〇〇 | 七五八、七五 | 七七六、五〇        | 三月     |
| 一〇一、五〇     | 一〇三、七五       | 八六、八八   | 九三、一三          | 六八五、二五 | 六八八、〇〇 | 六九五、〇〇 | 六五七、二五        | 七六一、五〇 | 七六七、二五 | 七六一、一三 | 七七三、一三        | 四月     |
| 一〇〇、七五     | 一〇一、二五       | 九〇、〇〇   | 九六、一二          | 六七八、五〇 | 六八五、二五 | 六九六、〇〇 | 七〇〇、〇〇        | 七六七、〇〇 | 七七四、五〇 | 七六九、三八 | 七七一、七五        | 五月     |
| 九七、〇〇       | 一〇一、〇〇       | 九一、〇〇   | 九五、五〇          | 六七九、五〇 | 六八二、七五 | 六九七、八八 | 七一二、〇〇        | 七六八、五〇 | 七七二、七五 | 七二九、〇〇 | 七七〇、〇〇        | 六月     |
| 九四、〇〇       | 九六、〇〇         | 九四、〇〇   | 九七、〇〇          | 六八〇、五〇 | 六八六、二五 | 七〇一、〇〇 | 七〇九、〇〇        | 七七二、〇〇 | 七七八、〇〇 | 七二六、五〇 | 七五四、〇〇        | 七月     |
| 九四、〇〇       | 九五、〇〇         | 九六、〇〇   | 九八、五〇          | 六八四、〇〇 | 六八九、〇〇 | 七〇八、二五 | 七一五、五〇        | 七七二、〇〇 | 七七六、〇〇 | 七一八、五〇 | 七二九、八八        | 八月     |
| 九四、二五       | 九六、五〇         | 九六、八八   | 一一三、〇〇        | 六八〇、五〇 | 六八六、五〇 | 七〇九、〇〇 | 七一五、七五        | 七七二、〇〇 | 七七五、一三 | 七〇〇、〇〇 | 七二三、七五        | 九月     |
| 九四、二五       | 九六、〇〇         | 一〇八、〇〇 | 一一七、七五        | 六七九、〇〇 | 七一六、〇〇 | 六九三、五〇 | 七一三、五〇        | 七四二、〇〇 | 七七六、〇〇 | 七一六、五〇 | 七二二、〇〇        | 十月     |
| 九六、五〇       | 一〇二、二五       | 一〇三、〇〇 | 一〇九、〇〇        | 六九八、〇〇 | 七一一、〇〇 | 六八五、五〇 | 六九三、七五        | 七〇六、五〇 | 七四一、〇〇 | 七二一、〇〇 | 七二七、二五        | 十一月   |
| 一〇二、〇〇     | 一〇八、五〇       | 一〇五、三八 | 一〇九、七五        | 六九八、五〇 | 七一四、〇〇 | 六八八、五〇 | 七〇九、二五        | 六九八、〇〇 | 七一三、三八 | 七二七、〇〇 | 七二七、〇〇        | 十二月   |
| 九四、〇〇       | 一一〇、二五       | 八一、二五   | 一一三、〇〇        | 六七八、五〇 | 七一六、〇〇 | 六八五、五〇 | 七一五、七五        | 六九八、〇〇 | 七七八、〇〇 | 七七〇、〇〇 | 七七六、五〇        | 全年比較 |

附潮海關出入之金融及其價格

汕頭與各地貿易之差額。普通雖用匯兌結之。然匯價之極限。必不能超過於現金現銀輪送之程度。若其價超過於輪送之費用時。究不若生金生銀Bullion之匯兌爲有利。況汕市現行通貨。俱可作商品同様買賣。以為輸出入者。潮海關於旬季報中亦另闢一欄。專記此等金銀通貨輸出入之額。顧其額常依年為消長。有時輸入超過。或有時輸出超過。狀況均非一定。兹將最近八年間之輸出入額。列第三十六表如下。（但祗就表列之數而言。未可視爲完全標準。因所有由其他港口出入者。未經報關。其實數均無從稽考也。）

| 民國十二年         | 民國十一年         | 民國十年                                                                                                         | 民國九年           | 民國八年       | 民國七年           | 民國六年           | 民國五年           | 年別   |
|--------------------|--------------------|------------------------------------------------------------------------------------------------------------------|--------------------|----------------|--------------------|--------------------|--------------------|--------|
| 三，四四二，六三三 | 三，三九七，三九八 | 三，〇一〇，三一三                                                                                               | 九〇三，〇九〇     | 八一七，八七七 | 一，九二二，七二一 | 三，一一六，一九三 | 四，一二一，二二六 | 輸出額 |
| 四，三六〇，三五八 | 八，四〇二，八八四 | 一〇，二一四，六四〇                                                                                             | 五，一〇〇，〇五四 | 八六九，四三七 | 六五七，六八五     | 一，二〇九，六〇一 | 一，四六八，七二二 | 輸入額 |
|        /            |/                    | 今年輸入約增一倍，除大半由滬運入銀元外，餘則來自香港、廈門。出口總額中以大半運往外洋，四成有奇則運往各通商口岸。 |/                    |/                |/                    |/                    |/                    |說明        |

如上表所列輸出入額之不同。雖依年而異。然以上海、香港、澳門之輸出入額爲最多。廈門、福州、暹羅次之。南洋各地因改用匯兌金本位後。多採匯兌制度。故生金銀及通貨之輸出入較少。上海輸入者爲本國大洋與墨銀占多數。若毫洋以由香港、澳門轉運入口者爲多。茲將民國十年至十二年輸出入之本國幣及外國幣。分別列第三十七表如下[^2]。以資參考。

依上表所列。可知汕頭對於各種貨幣。俱有交易。其與汕頭通用銀價格之比較。則視供求之多寡及移輸出入之多少以為衡。茲將十二年正月十六日在銀業公所所定之價格。分別幣名。列第三十八表如下。

| 上海金塊（足金） | 英國金貨（二一金） | 美國金貨（八九金） | 暹羅毫銀   | 新加坡毫銀 | 香港毫銀   | 福建湖北江南毫 | 廣東毫銀          | 西貢       | 荷屬東印度盾 | 暹羅銖   | 新加坡銀   | 上海銀     | 香港銀             | 名別       |
|------------------|--------------------|--------------------|------------|------------|------------|----------------|-------------------|------------|--------------|----------|------------|------------|--------------------|------------|
| 直平一両         | 每磅               | 每二十元           | 同上       | 同上       | 同上       | 同上           | 同上              | 每千元     | 每盾         | 每銖     | 同上       | 同上       | 每千元值汕頭直平銀 | 價值       |
| 五一，元         | 九元三毫           | 三十八，元         | 六九〇，元 | 六〇二，両 | 六三六，両 | 六三七，両     | 六三四，両 一／二 | 七三六，両 | 元六七仙     | 元七八仙 | 六六三，両 | 七四一，両 | 七四一，両 一／二  | 民國十一年 |
|     缺             |缺                    |缺                    |缺            |缺            |缺            |缺                | 五九三            | 六九九     |缺              |缺          | 六九七，五 |缺            | 七一一五           | 民國十二年 |

（二）利息

息率之高低。在根本上固以實業發達民力富足爲前提。然亦依供求之寡多爲消長。需要多而供給少。則利率高。供給多而需要少。則利率低。此理勢使然也。若地方多故。工商疲敝。其影響於金融。尤爲緊要。例如民國九年春地方承平無事。上海、香港各地之交易。絡繹不絕。經濟界非常活潑。三十日期之日息。不過二仙五厘。迄秋冬之交。粵軍囘粵。政府以軍餉緊急。發行公債八十萬元。商民負擔已重。貨物又無銷場°地方之經濟非常逼迫。市面冷落之結果。日息乃降至二仙以下。民國十年度。亦以銀價低跌。一般商人對於外貨之輸入。呈縮手狀態。金融遂未敢放鬆。加以六月間。商會長之辭職問題。澄海、潮陽兩派之銀莊。又生轇轕。各莊收囘發行紙幣。加以上海、香港金融之緊迫。下半年以後。雖有幾分生氣。然亦與過去年間資金需用之状况有異。迨十一年上半年。畧呈活潑氣象。無如八二風災猝發。嶺東之精華遂隨波臣以俱去。悽慘之象。亙古未聞。生命財產之損失旣多。經濟界受其打擊。遂大受恐慌之象。馴致商業方面冷落蕭條。爲通商以來所罕有。是年利息最高時爲八分五。最低時三分七五八。至十二年全年。出口商人受匯水之虧累。加以無日不有軍餉等捐。故利率高者乃至一角。即最低亦須六厘五及三分五厘。其故因受戰事影響。上半年韓江船隻不通。而下半年雖較安寧。但數萬軍隊迫處I隅。餉食所關。不免剝膚及髓。加以九月以後。銀莊換票新章成立。市面銀根益呈緊迫狀態。息價遂暴飛騰。截至本年正月二十七日止。四個月息。上號竟貼一分三厘。五月底息。每千元日貼一元。六十天息。則貼六角一分至六角二分不等。可想見利率之高矣。查四個月息之成議。實始於陰曆十二月十五左右。當時上號約貼利一分四厘。據銀業中人所述。來年息率當趨低下。未卜然否。如斯現象。實爲經濟枯竭之表徵。茲將最近四年間之利息。列第三十九表如下[^3]。以徵年來金融變動情形之烈。

[^1]: 指香港

[^2]: 表呢？

[^3]: 表呢？
