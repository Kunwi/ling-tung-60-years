# 第一節    金融機關

汕頭通商以來。華洋商業日臻繁盛。故金融事業。亦隨以日形發達。據營是業者言。約可分爲三種。曰銀行業Bank。屬于中國籍者有中國銀行。屬外國籍者有台灣銀行。安達銀行。曰銀莊業。即我國普通之舊式銀行Loan Shop。如下節所述之匯兌公所。及銀業公所之各商號是。曰兩替業。即找換店，又稱爲龍銀毛子店Money Changer。其可稱爲金融機關者。一爲當押店Pawn Shop。專以有價物作抵押品。以資中下級社會。一時資金之融通者。一爲批局。專爲南洋各埠移民。收兌外洋工貲。而分配付送於移民之家庭者。以上各種之中。尤以銀莊爲最發達。茲分述如下。

（一）匯兌公所

本所爲汕埠銀業行之同業組合。其業務一方面有類於證券交易所。又一方面有類於手形交換所。凡上海、香港各地匯兌票價之行情。俱依公所買賣之公定價格爲標準。各莊所發行之七兌紙幣。亦群集該所爲交換場。（近因時局關係有時不在公所而聚於值理之店舖行之）依交換之結果各因其信用貸借之關係。迨月終之日互爲公定息價。所以每月汕埠來往存款之息價。亦於該所公定爲標準。其所中費用。槪由會員擔任。故非會員不得入所交易。其入會章程雖無成文會章之規定。然依相沿之習慣。入會手續。非常嚴密。倘非會員全體之同意。雖有充分之信用及資本。不易參加。例如台灣銀行屢欲參加。皆爲否决。其團結性之强固可見矣。蓋一以保障該所交易信用之確固。一以防制同業紙幣之濫發。汕頭紙幣得於自由競爭之中。而仍有所維持者。實賴此自動之集會機關也。當創立之初。澄海幫人爲多。盖汕埠原隸澄海。故該所實爲汕商之領袖。即以汕商會亦以該所為轉移。迨民國以來。商業益臻繁盛。潮陽幫大埔幫梅幫互欲駐足汕頭。爲商場上之競爭。其中尤以潮陽之上海幫較烈。此幫因禁菸驟致巨富。於海上挾其數百萬數十萬之新貲財來汕。經營銀業。遂一躍而與澄海幫馳驅並駕。爭執牛耳焉。

（二）銀業公所

前述匯兌公所。多以澄海幫爲主幹。故銀莊各號。其股本股東即屬他幫者。其家長一席。（即司理人）亦多屬澄人。近年潮陽幫突起。不甘澄幫之壓抑。遂聯同各幫新組織銀業公所。以爲對抗。邇因對抗之故。屢起風潮。互相傾軋。究之兩敗俱傷。始行覺悟。將營業方法劃分。凡香港、上海匯票。槪由匯兌公所。而龍銀毫洋之買賣。槪歸銀業公所。潮陽幫之殷實商號。亦準許加入匯兌公所。此銀業公所之所由來也。該所專爲龍銀毫子買賣之機關。入會者大小百餘家。分爲甲乙丙三等。甲等入會費五百元。乙等三百元。丙等二百元。凡非該所會員不得入所買賣。其限制規則。與匯兌公所畧同。其交易場所。分設於樓之上下。樓上則專爲新加坡匯兌之買賣。樓下則爲龍銀毫子之買賣。而新加坡匯兌之買賣。則分爲現期定期兩種。現期者限於即日交易。定期者分爲三日期。五日期。十日期。其買賣手續。悉依雙方之希望。當場將價格决定之後。互將價格數目署名簿上。若定期者。則各自立單作爲屆期交兌之見証。蓋該所純爲該會員組織。已無保證。亦無佣錢。至期雙方是否履行契約。該所亦不負責任。其市價之漲落。悉依香港電報爲標準。漲落已劇。而交易之數動逾鉅萬。往往有朝致富。而夕驟貧者。此種投機買賣。苟無法以維持之。恐將來影響於金融者甚大也。茲將莊號商名列第三十四表如下

**汕頭匯兌銀業一覽表**

| 和厚莊 | 源和莊 | 廣利莊 | 永安莊 | 增裕莊 | 振元莊 | 三峯莊 | 甲未昌盛莊 | 鴻元莊 | 永生莊     | 益生莊     | 利益莊     | 利通莊     | 南僑莊 | 裕華莊         | 光發裕     | 廣匯莊 | 甲種連昌莊 | 店名     | 
|--------|--------|--------|--------|--------|--------|--------|------------|--------|------------|------------|------------|------------|--------|----------------|------------|--------|------------|----------|
|    缺    |缺        |缺        |缺        | 壹萬元 | 陸仟元 | 壹萬元 | 叄萬元     | 壹萬元 | 壹萬伍仟元 | 壹萬伍仟元 | 壹萬伍仟元 | 壹萬伍仟元 |缺        | 壹萬元         | 叄萬元     | 壹萬元 | 叄仟元     | 資本     |                    
|     缺   |缺        |缺        |缺        | 無     |缺        | 無     | 柒仟元     | 無     | 壹萬元以上 | 壹萬元以上 | 壹萬元以上 | 壹萬元以上 |缺        | 伍仟元         | 叄萬元以上 | 有     | 叄仟元     | 紙幣     |               
|     缺   |缺        |缺        |缺        |缺        |缺        |缺        |缺            |缺        |缺            |缺            |缺            |缺            |缺        | 張劍師         |缺            | 伍慕友 |缺            | 東家     |                    
|缺        |缺        |缺        |缺        |缺        |缺        |缺        |缺            |缺        |缺            |缺            |缺            |缺            |缺        | 大埔           |缺            | 梅縣   |缺            | 籍貫     |                    
|缺        |缺        |缺        |缺        |缺        |缺        |缺        |缺            |缺        |缺            |缺            |缺            |缺            |缺        | 萬安街門牌八號 |缺            |缺        |缺            | 設在地點 |                    
|        |        |        |        |        |        |        |            |        |            |            |            |            |        |                |            |        |            | 備考     |                    |

| 永泰莊 | 懋源莊 | 俊生莊 | 仁泰莊 | 恆發裕 | 晉安莊     | 祥裕莊     | 廣祥莊     | 陳泰昌     | 陳成利     | 允安莊     | 佳豐莊 | 長泰莊 | 有華莊 | 振發莊 | 協成莊     | 吉安莊     | 永合成     | 乙種陳有利 | 嘉盛莊 |
|--------|--------|--------|--------|--------|------------|------------|------------|------------|------------|------------|--------|--------|--------|--------|------------|------------|------------|------------|--------|
| 肆仟元 |  缺      |缺        |缺        |缺        | 伍仟元     | 肆仟元     | 陸仟元     | 肆仟元     | 壹萬元     | 伍仟元     |缺        |缺        |缺        | 陸仟元 | 叄仟元     | 伍仟元     | 拾萬元     | 拾萬元     |缺        |
|   缺     |缺        |缺        |缺        |缺        | 伍仟元以內 | 肆仟元以內 | 伍仟元以內 | 肆仟元以內 | 陸仟元左右 | 肆仟元以內 |缺        |缺        |缺        | 伍仟元 | 肆仟元以內 | 叄仟元以內 | 拾萬元以上 | 無         |缺        |
| 郭信臣 |缺        |缺        |缺        |缺        |缺            |缺            |缺            |缺            |缺            |缺            |缺        |缺        |缺        |缺        |缺            | 鄭建勳     |缺            | 陳堅夫     |缺        |
| 潮陽   |   缺     |缺        |缺        |缺        |缺            |缺            |缺            |缺            |缺            |缺            |缺        |缺        |缺        |缺        |缺            | 澄海       |     缺       | 潮陽       |缺        |
|缺        |缺        |缺        |缺        |缺        |缺            |缺            |缺            |缺            |缺            |缺            |缺        |缺        |缺        |缺        |缺            | 永和街     |缺            | 大通街     |缺        |
|        |        |        |        |        |            |            |            |            |            |            |        |        |        |        |            |            |            |            |        ||

| 合豐莊 | 慎大莊 | 厚興莊 | 添興利 | 馬榮興 | 黃益豐 | 萬合莊 | 榮記莊 | 裕生莊 | 漢記莊 | 誠合莊 | 茂生莊 | 益昌莊 | 元興莊 | 金利莊 | 增茂莊 | 同元莊 | 乙未泰安莊    | 成美莊 | 發記莊     |
|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|---------------|--------|------------|
|   缺     | 肆仟元 | 肆仟元 | 壹萬元 | 柒仟元 | 伍仟元 | 陸仟元 | 伍仟元 | 肆仟元 | 伍仟元 | 肆仟元 | 伍仟元 | 伍仟元 | 伍仟元 | 壹萬元 | 壹萬元 | 肆仟元 | 拾萬元        | 伍仟元 | 肆仟元     |
|    缺    |缺        |缺        | 無     |缺        |缺        |缺        |缺        |缺        | 伍仟元 |缺        |缺        |缺        |缺        |缺        |缺        | 無     | 拾萬元        | 無     | 肆仟元以內 |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        | 蔡理義 蔡明南 |缺        |缺            |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        | 澄海          |缺        |缺            |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        | 鎮邦街        |缺        |缺            |
|        |        |        |        |        |        |        |        |        |        |        |        |        |        |        |        |        |               |        |            ||

| 集茂莊     | 宏道莊 | 永亨莊 | 澤信莊 | 元昌樹盛 | 敬昌莊 | 振昌莊 | 聚豐莊 | 丙種普益莊 | 匯成莊 | 鴻成莊 | 順發莊 | 順裕莊 | 興隆莊 | 理元莊 | 保安莊 | 和盛莊 | 成發莊 | 鄭瑞元 | 仁裕莊 |
|------------|--------|--------|--------|----------|--------|--------|--------|------------|--------|--------|--------|--------|--------|--------|--------|--------|--------|--------|--------|
| 伍仟元     |   缺     |缺        |缺        |缺          |缺        | 肆仟元 | 伍仟元 | 陸仟元     |缺        |缺        |缺        |缺        |缺        |缺        |缺        |缺        |缺        |缺        |缺        |
| 伍仟元<br />以內 |缺        |缺        |缺        |缺          |缺        |缺        |缺        |缺            |缺        |缺        |缺        |缺        |缺        |缺        |缺        |缺        |缺        |缺        |缺        |
|缺            |缺        |缺        |缺        |缺          |缺        |缺        |缺        |缺            |缺        |缺        |缺        |缺        |缺        |缺        |缺        |缺        |缺        |缺        |缺        |
|缺            |缺        |缺        |缺        |缺          |缺        |缺        |缺        |缺            |缺        |缺        |缺        |缺        |缺        |缺        |缺        |缺        |缺        |缺        |缺        |
|缺            |缺        |缺        |缺        |缺          |缺        |缺        |缺        |缺            |缺        |缺        |缺        |缺        |缺        |缺        |缺        |缺        |缺        |缺        |缺        |
|            |        |        |        |          |        |        |        |            |        |        |        |        |        |        |        |        |        |        |        ||

| 松興莊 | 廣發莊 | 金豐莊 | 長記莊 | 德合莊 | 益祥莊 | 匯通莊 | 集成莊 | 順茂莊 | 廣成   | 德源莊 | 慶發莊 | 廣匯通 | 乾茂莊 | 鴻信莊 | 鄭茂興 | 樹盛莊 | 廣昌莊 | 和興莊 | 集和莊 |
|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|
|   缺     |缺        | 叄仟元 | 肆仟元 | 伍仟元 | 肆仟元 | 肆仟元 | 肆仟元 | 伍仟元 | 肆仟元 | 肆仟元 | 肆仟元 | 伍仟元 | 肆仟元 | 伍仟元 | 叄仟元 | 叄仟元 | 肆仟元 | 肆仟元 | 肆仟元 |
|    缺    |缺        |缺        |缺        |缺        |缺        |缺        |缺        |缺        |缺        |缺        | 無     |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |
|        |        |        |        |        |        |        |        |        |        |        |        |        |        |        |        |        |        |        |        ||

| 源豐莊 | 陳裕源 | 協元莊 | 萬豐莊 | 黃捷昌 | 天生莊 | 東茂莊 | 李增豐 | 振豐莊 | 同成莊 | 榮盛莊 | 吾進裕 | 合隆莊 | 志合莊 | 成源莊 | 集豐莊 | 佳順莊 | 永興莊 | 鴻茂盛 | 隆發莊 |
|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|--------|
|    缺    |缺        |缺        | 伍仟元 |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        | 肆仟元 |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |缺        |
|        |        |        |        |        |        |        |        |        |        |        |        |        |        |        |        |        |        |        |        ||

| 鼎成元     | 暹興利 | 鴻裕莊 | 源大莊 | 鼎豐莊 | 普通莊 | 鼎盛莊 | 連興莊 | 晉〇       | 順泰莊 | 順成莊       | 鴻大莊       | 嘉發莊       | 仁茂莊 | 再裕莊 | 裕發盛 | 仁發莊 | 永達莊 | 裕泰莊 | 時茂莊 |
|------------|--------|--------|--------|--------|--------|--------|--------|------------|--------|--------------|--------------|--------------|--------|--------|--------|--------|--------|--------|--------|
| 拾萬元     | 肆萬元 | 拾萬元 | 拾萬元 | 拾萬元 | 陸萬元 | 拾萬元 | 拾萬元 | 拾萬元     | 柒萬元 | 拾萬元       | 拾萬元       | 拾萬元       | 拾萬元 | 陸萬元 | 柒萬元 |    缺    |缺        |缺        |缺        |
| 拾萬元<br />以上 |缺        | 拾萬元 | 拾萬元 | 拾萬元 | 無     | 拾萬元 | 拾萬元 | 拾萬元以內 | 柒萬元 | 拾萬元       |缺              | 拾萬元       | 柒萬元 | 無     | 柒萬元 |缺        |        缺|缺        |缺        |
|缺            | 曾仰山 | 馬爾佳 | 陳道南 | 陳秀珊 |缺        | 陳子南 | 徐子青 |缺            |缺        | 鄭翌蠻鄭焯熙 | 吳耀如林玉書 | 張叔概張憲書 |缺        |缺        |缺        |缺        |缺        |缺        |缺        |
|缺            | 澄海   | 潮陽   | 潮陽   | 潮陽   |缺        | 潮陽   | 澄海   |缺            |缺        | 澄海         | 潮陽         | 澄海         |缺        |缺        |缺        |缺        |缺        |缺        |缺        |
|缺            | 永和街 | 永和街 | 萬安街 | 昇平街 |缺        |缺        | 潮安街 |缺            |        缺| 昇平街       | 萬安街       | 鎮邦街       |缺        |缺        |缺        |缺        |缺        |缺        |缺        |
|            |        |        |        |        |        |        |        |            |        |              |              |              |        |        |        |        |        |        |        ||

| 陳萬豐 | 裕成莊 | 元安莊 | 增源莊   | 光益裕 | 元榮莊 | 萬順昌 | 炳春莊   | 阜豐莊   | 佳成莊     | 永成莊     | 鴻發盛 | 厚發莊 | 和慶莊 | 郭元安 | 光益莊 | 廣美莊 | 仁元莊       | 寶盛莊 | 春成莊     |
|--------|--------|--------|----------|--------|--------|--------|----------|----------|------------|------------|--------|--------|--------|--------|--------|--------|--------------|--------|------------|
| 伍仟元 | 拾萬元 | 拾萬元 | 拾萬元   | 拾萬元 | 拾萬元 | 陸萬元 | 柒萬元   | 拾萬元   | 柒萬元     | 拾萬元     | 捌萬元 | 肆萬元 | 陸萬元 | 拾萬元 | 捌萬元 | 陸萬元 | 拾萬元       | 拾萬元 | 拾萬元     |
|    缺    | 無     | 拾萬元 | 無       | 拾萬元 | 無     | 伍萬元 |缺          | 拾萬元   | 拾萬元以上 | 拾萬元以上 | 捌萬元 | 無     | 無     | 拾萬元 | 捌萬元 |缺        | 拾萬元       | 柒萬元 | 拾萬元以上 |
|缺        | 陳郁如 | 郭信臣 | 沈毅菴   | 陳耿堂 |缺        |        缺| 許靜珊   | 陳秋雁   |缺            |缺            |缺        |缺        | 柯銘三 | 郭信臣 | 鍾少岩 |缺        | 林俊峰林增光 | 陳秧生 |缺            |
|缺        | 潮陽   | 潮陽   | 潮安     | 澄海   |缺        |缺        | 澄海     | 潮陽     |缺            |缺            |缺        |缺        | 潮陽   | 潮陽   | 潮安   |缺        | 潮陽         | 潮陽   |缺            |
|缺        |缺        | 大通街 | 永安橫街 | 永泰街 |缺        |缺        | 潮安橫街 | 永泰街頭 |缺            |缺            |缺        |缺        |缺        | 大通街 | 永泰街 |缺        | 大通街       | 萬安街 |缺            |
|        |        |        |          |        |        |        |          |          |            |            |        |        |        |        |        |        |              |        |            ||

| 吳源泰 | 德合莊 | 益祥莊 | 張長順 | 資盛莊 | 增裕隆 | 基成莊 | 和吉莊 | 兆安莊 | 茂隆   |
|--------|--------|--------|--------|--------|--------|--------|--------|--------|--------|
| 伍仟元 | 伍仟元 | 肆仟元 | 壹萬元 | 伍仟元 | 壹萬元 | 伍仟元 | 肆仟元 | 伍仟元 | 叄仟元 |
| 肆仟元 |    缺    |缺        |缺        | 肆仟元 |缺        |缺        | 叄仟元 |缺        | 叄仟元 |
|缺        |缺        |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |
|缺        |缺        |缺        |缺        |缺        |缺        |缺        |缺        |缺        |缺        |
|        |        |        |        |        |        |        |        |        |        ||

右列各莊之資本銀數。及發行紙幣數。係汕頭籌餉局所調查。而各店名則為該所民國十二年六月發刊之通啓所刊者。依此統計。則汕頭銀莊及兩替店之總資本額。約四百萬元。紙幣發行額約二百三十萬元。但吾國人不論何事。例守秘密。此等資本及其發行之額。向無發表。加以登記註冊之事未行。確數不容易調查。上表所列。要不過其梗概耳。惟按之市場流通情形。似亦無大軒輊。惟銀行之開設。及紙幣之發行。地方政府在行政上。向未聞加以何種之取締。絕對的放任其自由。於是銀莊假其股東之財力及信用。不復計資本之大小。準備金之多寡。濫發紙幣。駸成風氣。查銀荘之性質。雖名爲合股組織。然無法定股本數之表示。其間或名爲數萬。而實際僅及一二萬元者。或借股東存款之力。所謂附充資本者。此項附充銀額。其數或數倍於資本。每屆節季時間。按揭期限既滿。倘週轉稍形拮据。則狡獪之徒。或乘機席捲倒閉。事後運動當地紳商。出而調解。要求債權人折成減收。互爲漁利者蓋已數見不鮮。使非從速清理。各莊資本。予以限制。或由殷實莊號聯爲一氣。倣照美國之制。創立國民銀行。以確立金融上之基礎。鞏固銀業界之信用。恐將來汕頭金融。益陷於危險之境。而積款求利者。或不免群趨於外國銀行。斯亦可虞之現象也。

茲將匯兌銀業兩公所議案附錄如下

第一問題關於檢查入場券事務：僉謂本公所去年發用之入場券。照章一律收囘。取銷效力。另發現年新券。以杜流弊。惟去年舊券倘有遺失。或不能交囘者。照章每枚繳還銀七毫。又現在新舊交換之際。且屬新春。例應另購入場券時期。檢查入場一事。尤爲重要。自應嚴重檢查。認真限制。今限於二月初一日起實行。無論何人。須憑券入場。倘有遺背查驗。或入場時不带入場券。或不買券竟闖進場。故意破壞者。准由檢查人即時報告。當即按照本公所議定規則辦理。以示限制。而維所規等議。表决在案。除於是晚會場宣告外。茲再印發通知。凡會內及會外各莊號均應共同遵守。以維秩序。而符規章。希爲注意。爲荷。

茲將本公所入場券之規則八條列右 民國九年正月初五日印發

一議會外正當商號合於銀行資格者。向本公所購券。到所貿易。一體歡迎。

一議入場券之價值。每號祗准購券三枚。計購一枚三十元。購二枚五十元。購三枚六十元。以示分別。而表優待。

一議入場券之效力。以一年爲限。一年另購一次。限於年終時先繳價銀。然後給券。若次年不再續購。應將本年舊券繳囘會計處取銷。不得匿存。致生流弊。

一議入場券均註明莊號及編列號碼。以便識別。入場交易。以本號為限。不得轉借他人。如有故意背章。議罰銀三十元。交會計處充公。

一議會外既購本公所入場券。入場交易。自應遵守本公所規則。不得藉口異議。

一議公所會內入場券之支配。計甲種每號三枚。乙種每號二枚。丙種每號一枚。如乙丙兩種不敷用。准乙種加買一枚。丙種加買二枚。每枚每年繳銀五元。惟不得轉借他號。如有私借等事。一經發覺議罰銀三十元。交會計處充公。

一議無論會內會外諸號。每日逢早午兩盤。到所貿易。須憑入場券以便稽查。而杜混雜。否則得以制止之。一議本公所設守門所丁一名。專司稽查入場券事務。入場諸君務須持券先交所丁檢查。然後入場。倘有不遵稽查者。得由所丁制止入場。

若敢故違抗拒。即報告會場議罰。

第二問題關於取締紙票辦法 僉謂現在人心不古。商業道德愈趨愈下。連年以來。汕頭暨各埠發行纸幣者。日見複雜。而倒閉者亦日見其多。我銀業等受此影響。波累非淺。茲因杜漸防微起見。議决凡已入匯兌銀業兩公所之各荘發行紙票。固應流通。互相授受。而其他未經入會團體以外之各號紙票。（即汕頭概外埠、概屬雜行。無從稽考。無論本埠及外埠。一律謝絕授受。如遇店前與會外交易授受者。亦須自向直接換返。不得互交同業。並由公所引發傳單。俾衆周知。以保公益。違則開會議罰等議。表决在案。除是晚會場宣布外。茲再印發傳單通知。希爲共同遵守。以保公益。而免受累。並將議定辦法四條。及將已入匯兌銀業二公所發行紙幣各莊一覽表。臚晰於下。以便衆覽。

辦法四條

一議將已入匯兌銀業二公所發行紙幣各莊刊列名錄。以便分別瀏覽。一目了然。

一議二公所紙幣。既經刊列名單分發後。常易識別。嗣後其他雜紙。本公所之同業。一律絶謝授受。

一議凡匯票以及店前。於不得已時有授受雜紙。應即向該號直接兌換。不許代爲行使。以嚴限制。

一議本公所同業。如有代爲行使雜紙。一經發覺。立即開會議罰。

下列四條係十二年十二月三十日銀業公所刊啟

一議决自十二年十二月二十一日起龍銀交易槪以両數伸算。不得仍用貼水名稱。以昭公平。而利簡便。倘有故違。發覺或經報告。查實。

議罰串炮兩元。以昭劃一。

一議本公所入場券。行經多年。茲因年九月間。本公所新築落成。爲優待來賓起見。會內外一律暫免佩带。惟限制稍鬆。混雜異常。經本晚開會。僉謂本公所入場券。每年購用一次。現適除舊更新之際。例應收囘舊券。另購新券時期。表决自甲子年正月二十日起。凡我同業。無論會內外每日入場交易。一律悉照本公所規則。必須佩帶本公所之入場券備驗後。方得入場。否則不得進入。如有違背。應查照規定規則。分別辦理。以符秩序。而免混雜。除將規則另行刊發外。並即備函通知會外各同業。查照。惟有券入場者。須在本公所第二門鐵棚門內大廳中開盤交易。若在第二門鐵柵口頭門內天井埕中買賣者。發覺罰串炮二元。以符原議。

一議决入場券價值。仍照定章辦理。並不增減。以表優待。

以上爲兩公所之經過議案。據十二年十二月三十日銀業公所之公啓。既購入場券者。合計六十六家。該所定於每日午前八時起交易。由各行所派值理到所買賣。上海、香港之匯兌。普通祗限十日期票。而每日各行受入他家之紙幣。則於午後四時結算。於次早分別莊號告知當日之交換銀行。（稱爲換紙值理行每日交換者也）俾雙方之交換額。得以對照。而將其相差之額。記入賬簿。此種差額。即於告知之日起息。倘遇利息高之時。則以現金清算。其無現金者。或附以重利。或將香港、上海之匯兌爲擔保。以資整理。悉依當時各家之關係。及金融情形定之也。

（三）兩替店或名毫子店。與收找店。即爲各種貨幣之兩替業者。此種營業。大槪多與銀莊有互相關聯。蓋兩替業者。則利用銀莊之七兌紙。以爲流通資本之週轉。而在銀莊則利用兩替店代爲推銷七兌票。而取得日息。例如每日上午向某莊借用七兌紙千元為買賣龍毫之用。及至晚間五時即無利息償返他莊七兌紙千元。以為互相利用。近來間亦有貪圖暴利。發行七兌票者。其資本金四五千元乃至二三萬元。

（四）當押舖不特爲汕頭商民之金融補助機關。亦為唯一內地各處未設銀莊者之金融機關。自前清以[^1]來。皆取官准主義。近因國家財政困難。屢加當餉。所以取息太高。不特裨益貧民甚少。且爲盜賊贓物之淵藪。此種營業多屬爲富不仁。非有法律以取締之。則流弊殊多。

（五）批局專代南洋移民兌銀者。故於星洲、暹羅、庇能、安南，各處俱設代理店。以便主顧。各代理店收得僑民之銀。轉托外國銀行兌送來汕。由汕分發澄海、潮安、潮陽、揭陽、惠來、普寧、饒平、大埔、梅縣。以及其他各處移民郷里之分局。交現金與受銀人。此舘於送金之外。兼代移民寫信送信。因出外謀生之移民。類多年幼失學。不解文字。故批局實為移民之重要傳送機關。而大多數之移民。則出若干之筆資。及手續費以酬之。

[^1]: 原文為“己”，似應為“以”
